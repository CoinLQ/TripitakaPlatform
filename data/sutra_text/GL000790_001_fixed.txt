p
大方廣佛華嚴經卷第一湯
東晉天竺三藏佛馱跋陀羅譯
世閒淨眼品第一之一
如是我聞一時佛在摩竭提國寂滅道場始
成正覺其地金剛具足嚴淨衆寶雜華以爲
莊飾上妙寶輪圓滿淸淨無量妙色種種莊
嚴猶如大海寶幢幡蓋光明照耀妙香華鬘
周帀圍遶七寶羅網彌覆其上雨無盡寶顯
現自在諸雜寶樹華葉光茂佛神力故令此
場地廣博嚴淨光明普照一切奇特妙寶積
聚無量善根莊嚴道場其菩提樹高顯殊特
淸淨瑠璃以爲其幹妙寶枝條莊嚴淸淨寶
葉垂布猶如重雲雜色寶華閒錯其閒如意
摩尼以爲其果樹光普照十方世界種種現
化施作佛事不可盡極普現大乘菩薩道教
佛神力故常出一切衆妙之音讚揚如來無
量功德不可思議師子之座猶如大海衆妙
寶華而爲嚴飾流光如雲周徧普照無數菩
薩大海之藏大音遠震不可思議如來光明
逾摩尼尊彌覆其上種種變化施作佛事一
切悉睹無所罣礙於一念頃一切現化充滿
法界如來妙藏無不徧至無量衆寶莊嚴寶
臺如來處此寶師子座於一切法成最正覺
了三世法平等智身普入一切世閒之身妙
p
音徧至一切世界不可窮盡猶如虛空平等
法相智慧行處猶如虛空等心隨順一切衆
生其身徧坐一切道場悉知一切衆生所行
智慧日光照除衆冥悉能顯現諸佛國土普
放三世智海光明照淨境界無量光明充滿
十方不壞法雲徧覆一切以力無畏顯現無
量自在力光開方便門教化衆生悉能普現
一切衆會猶如虛空而無來去了達一切無
有自性隨順諸法平等之相一切光明普現
三世諸佛所行諸佛世界猶如大海不可思
議音聲語言悉能隨順
與十佛世界微塵數等大菩薩俱其名曰普
賢菩薩普德智光菩薩普明師子菩薩普勝
寶光菩薩普德海幢菩薩普慧光照菩薩普
寶華幢菩薩普勝軟音菩薩普淨德焰菩薩
普相光明菩薩大光海月菩薩雲音海藏菩
薩德寶勝月菩薩淨慧光焰自在王菩薩超
趣華光菩薩無量智雲日光菩薩大力精進
金剛菩薩香焰光幢菩薩月德妙音菩薩光
明尊德菩薩與如是等諸菩薩俱皆是盧舍
那佛宿世善友一切成就功德大海諸波羅
蜜周滿普照慧眼淸淨等觀三世於諸三昧
具足明淨辯才大海深廣無盡普現諸佛功
德光耀善知一切衆生心行如應調伏以金
p
剛智普照境界同一法性覺慧廣大甚深智
境靡不明達住於一地普攝一切諸地功德
無上智願皆已成滿具足如來深廣密教悉
得一切佛所共法皆同如來行地德力一切
三昧海門皆得自在於衆生海如應示現隨
其所行善能建立善入一切諸法之海迴轉
㧾持如來一切功德法海充滿其身徧遊一
切佛世界海出生一切淨土願海悉得諸佛
達未來際方便智慧一切如來坐道場者普
能往詣禮事供養悉得一切普賢願海於諸
衆生智身滿足復有佛世界微塵數金剛力
士其名曰堅固光耀力士日光耀力士須彌
華力士淨雲音力士阿脩羅主力士勝光明
力士樹音聲力士師子王力士淳厚光藏力
士珠髻華光力士與如是等諸力士俱已於
阿僧祇劫發大誓願侍衛諸佛佛願行處皆
已具足無量功德皆已淸淨悉行深廣三昧
境界無量神力佛所遊處無不徧至皆悉能
行不可思議解脫境界處一切衆其身殊特
無能映蔽隨諸衆生所應度者能現其身如
應化之復有佛世界微塵數諸道場神其名
曰淨莊嚴神寶積光明神吼音聲神雨衆華
神莊嚴寶光神善超香神金色雲神樂華樹
神莊嚴光神與如是等道場神俱皆於先佛
p
造立願行復與佛世界微塵數諸龍神俱其
名曰摩尼光龍雜莊嚴龍喜寶光龍淨身光
龍香莊嚴龍寶目光龍如是一切皆於過去
不可思議阿僧祇劫常爲如來莊嚴法堂復
與佛世界微塵數諸地神俱其名曰淨華光
神善思光明神雜華莊嚴神散寶焰神隨時
樂觀神金眼勝神毛孔散香神應時和音神
如是一切皆同德本於過去佛所普修願行
復與不可思議諸樹神俱其名曰雜華雲神
雜種光神淨勝光神垂莊嚴神莊嚴光神樂
和音神普勝等神華果味神如是一切皆悉
成就大喜普照復與無邊藥草神俱其名曰
光焰神栴檀香神淨光神普稱神普力神普
淨神普光神愛香神勝現神如是一切皆悉
成就大悲普照復與無量諸穀神俱其名曰
勝味神華淨神善力神勢味神根果神淨華
神樂淨神淨光神如是一切大喜成就復與
無量諸河神俱其名曰普流神勝洄澓神洪
流聲神養水性神淨海光神普愛神妙幢神
勝水神海具光神如是一切常能精勤利益
衆生復與不可思議諸海神俱其名曰寶勝
光明神金剛慧神普涌浪神雜華龍勝神寶
華光明神須彌莊嚴神海音聲神如是一切
以佛無量功德之海而自充滿復與無量阿
p
僧祇諸火神俱其名曰熾然光藏神熾然光
輪神廣明耀神無盡神雜寶勝神照除諸冥
神焰雲光明神如是一切悉爲衆生照除闇
冥復與無量諸風神俱其名曰無礙照明虛
空神徧超勝神散須彌神焰淨味神淨除味
神發行大音神樹峯華林神持世界神如是
一切皆能和合衆生令不分散復與無邊虛
空神俱其名曰普光淨勝神無邊深廣神起
風神離一切障神廣超神無對光焰神無礙
力勝神最上妙音神示現十方神如是一切
心皆無垢堅固淨妙復與無量主方神俱其
名曰善住神充滿神無量現光神光莊嚴神
普轉漸行神不惑轉神淨遊虛空神普行世
閒神行甚深神如是一切皆能善照一切衆
生復與無量主夜神俱其名曰妙光神淨光
神善觀衆生神靜時堅固神方便勝具神生
一切樹果神無盡眷屬神主知樂淨遊戲神
和諍神淨福具神如是一切於助道法深重
愛樂復與無量主晝神俱其名曰現宮殿神
善解安立戰場神樂莊嚴普勝神喜華香神
普集勝藥神樂見王神淨目高顯普勝神大
悲豔光神光明善照神普勝垂華神如是一
切皆悉信樂正法莊嚴復與無量阿脩羅神
俱其名曰羅睺羅王毘摩質多羅王睒婆利
p
王明月王金剛堅錦王大智慧力王勝集天
女王如是一切悉能降伏憍慢放逸復與無
量伽留羅王俱其名曰大勇猛力王無畏寶
髻王勇猛淨眼王不退莊嚴王持大海光王
持法堅固王勝根光明王充滿普現王普遊
諸方王普眼等觀王如是一切成就方便廣
潤衆生復與無量緊那羅王俱其名曰善慧
王善幢王雜華行王離愛慢音王寶樹光明
王善愛現王莊嚴光王善華幢王勝地王勝
慧王如是一切普於衆生精勤勸發能使樂
法復與無量摩睺羅伽王俱其名曰善慧王
淨端嚴音王衆妙慧聚王燈幢王猛光王師
子香熏王雜瓔珞音王堅固樂明王如是一
切普爲衆生除諸疑網復與無量鳩槃茶王
俱其名曰毘樓勒王善修幢王足平鮮白王
能除恐怖王淨須彌林王無量淨眼王無量
目門王如是一切皆悉修習無礙法門復與
無量鬼神王俱其名曰毘沙門王大音聲王
淨地王大主王焰眼王堅固眼王莊嚴勝軍
王大富淨身王須彌力王如是一切普能勤
護一切衆生復與無量月身天子俱其名曰
月天子曜華天子勝流莊嚴天子樂諸世樂
天子眼光天子淨光天子普遊淨光天子星
宿王天子淨覺天子端嚴善光天子如是一
p
切勤以智慧普發衆生無上寶心復與無量
日天子俱其名曰日天子眼焰光天子須彌
光勝天子淨寶眼天子勇猛不退天子妙華
鬘光天子寶覺天子明眼天子勝地童天子
普勝光天子如是一切皆悉成就淸淨善根
常欲饒益一切衆生復與無量三十三天王
俱其名曰釋提桓因天王普稱滿天王髻目
天王寶光稱天王樂喜天王樂念天王勝音
天王淨華天王如是一切皆悉具足淸淨善
業能令衆生生淨妙處復與無量夜摩天王
俱其名曰善時天王無盡智天王妙善化天
王樂樂焰天王須彌光天王不思議慧天王
臍輪天王不思議天王月姿顏天王普莊嚴
天王如是一切皆悉勤修出生歡喜信樂知
足復與無量兜率天王俱其名曰善喜天王
海樂天王勝德天王百光明天王善眼天王
寶山月天王超勇月天王金剛善曜天王樂
超天王如是一切皆悉成就念佛三昧復與
不可思議化樂天王俱其名曰善化天王淨
光天王最上雲音天王妙色莊嚴天王樂智
慧天王華光月天王照方天王如是一切皆
悉成就寂靜法門調伏衆生復與無量他化
自在天王俱其名曰自在轉天王善眼天王
雜寶冠天王精進慧天王衆華音天王樂光
p
明天王寂靜處天王雜色輪天王智慧妙光
天王大力光天王如是一切普皆勤修自在
正法復與不可思議大梵天俱其名曰尸棄
大梵智光大梵善光大梵普音大梵隨世音
大梵寂靜方便妙光大梵淨眼光大梵柔軟
音大梵如是一切悉具大慈度脫衆生照除
熱惱淸涼柔軟復與無量光音天子俱其名
曰樂光天子淨光天子大音天子樂淨音天
子善思音天子解脫音天子深妙音天子無
垢光天子最高淨光天子如是一切安住喜
光寂靜法門復與阿僧祇徧淨天俱其名曰
淨智王天現勝天寂勝天須彌時天念淨眼
天無上愛光天世慧音天智慧熾然天樂法
化心天化高天如是一切常令衆生安住廣
樂復與無量果實天子俱其名曰法華光天
淨堅固天慧光天智慧王天普門慧眼天不
轉愛天無垢靜光天淨曜天如是一切皆悉
善住寂靜意門復與摩醯首羅天等無量淨
居天俱其名曰善光天大主天大稱光天功
德淨眼天大智慧光天不動光音天善施眼
天樂大乘天普音聲天樂稱光天如是一切
已修無相平等法界悉在如來大衆海數於
一切衆生悉行平等無量妙色皆已成就於
十力中能善安住處一切衆而不傾動隨所
p
至方無能壞者如來所乘常現在前離煩惱
障其心淸淨諸結使山皆已摧滅睹佛姿顏
無量妙色光明普照所以者何如來往昔於
無量劫行菩薩道時以四攝法善攝衆生於
諸如來集諸善根種種因緣方便教化立如
來道深植無量如來善根皆令安立一切智
道逮得無量功德勢力皆悉成就如來願海
菩薩所行具足淸淨各隨本行皆得出要悉
由如來光明照故乘解脫力入如來海於佛
法門悉得自在
善海摩醯首羅天於法界虛空寂靜方便光
明法門而得自在大自在稱光明天於一切
法普遊法門而得自在功德淨眼天於一切
法不生不滅方便法門而得自在大慧光天
於一切法方便智海遊光法門而得自在靜
光音天於一切禪無量喜樂普起法門而得
自在施善眼天於轉癡畏遊靜法門而得自
在不思議天於無量境界入不起法門而得
自在樂大乘天於一切法不來不去無所依
住法門而得自在普雜音天於佛境界寂靜
法門而得自在樂稱光天於無量境界法門
而得自在爾時善光海大自在天以如來神
力故觀察一切自在天衆以偈頌曰
無盡平等妙法界悉皆充滿如來身
p
無取無起永寂滅爲一切歸故出世
諸佛法王出世閒能立無上正教法
如來境界無邊際世閒自在稱無上
佛難思議無倫匹相好光明照十方
大聖世尊正教道猶如淨眼觀明珠
一切世閒衆生類不能思議佛功德
消滅一切愚癡闇超昇無上智慧臺
如來功德難思議衆生見者煩惱滅
得見不動自在尊能生無量悅樂心
衆生大海癡蔽心爲現寂靜微妙法
能然無上智慧燈是則方便眞淨眼
如來淸淨妙色身悉能顯現徧十方
此身非有無所依如是見佛眞實觀
如來音聲無罣礙應受化者無不聞
湛然不動無往返是名善慧樂法門
一切十方無邊佛寂靜法門天人主
如來光明靡不照是莊嚴幢妙法門
佛於無邊諸劫海常求正覺悟衆生
無量方便化一切淸淨廣稱如是見
復有樂業光明天王於觀一切衆生諸根法
雲法門而得自在淨堅固天於一切佛妙色

方便念觀法門而得自在樂樂天王於一毛
孔見不思議諸佛國土境界法門而得自在
普門慧眼天於入普門觀察法界法門而得
p
自在不轉愛天於轉一切衆生處處受生法
門而得自在善慧光天於入一切世閒境界
不可思議法門而得自在無垢淨光天於一
切衆生一切法中出要法門而得自在無垢
光天於受化者能使入佛境界法門而得自
在爾時樂業光明天王承佛神力觀察一切
果實天衆以偈頌曰
一切佛境界甚深難思議諸餘衆生類莫能測量者
如來善開導無量諸群生能令悉願樂志求無上道
佛以神通力住世普開化一切衆生類各隨其所聞
癡惑障永除慧命淨無穢能睹諸如來衆妙淨法海
諸法眞實相寂滅無所依如來方便力能爲衆生現
如來於諸法無性無所依而能現衆像顯相猶明燈
以諸緣譬諭方便隨所樂爲現諸如來智慧神通力
因悟各異門無量難思議爲建正法幢令入功德海
如來神通力能於一毛孔各爲衆演說無上寂滅法
一一諸如來各爲其眷屬顯法無量門功德之大海
皆悉師子吼演說諸佛法是則大智尊無上方便力
十方諸佛土一切群生類悉能爲彼現如來之正法
如來未曾有去來之異相皆令彼歡喜不退慧境界
如來爲衆生普現業報相猶若日光照衆像靡不現
又爲彼衆生演說寂滅法令彼見眞實甚深智慧處
如來自觀察甚深微妙義隨彼衆生根普雨甘露法
爲開諸法門無量難思議悉歸入寂滅平等眞實觀
p
無數無量劫廣修習大悲逮成等正覺度脫群生類
普雨甘露法隨器皆充滿如龍興慶雲等雨於一切
復有淨智天王於觀察衆生善根法門而得
自在顯妙天王於一切有覺照法門而得自
在勝妙天王於摠持辯才法門而得自在普
燈天王於樂佛出世解脫法門而得自在智
焰天王於一切衆生甚深法中能生歡喜法
門而得自在樂化天王於化菩薩功德周備
入無盡法門而得自在踊化天王於普觀無
量苦惱衆生慈悲智滿法門而得自在爾時
淨智天王承佛神力普觀徧淨天衆以偈頌
曰
諸佛正法無障礙周滿十方無量界
現佛境界難思議離垢法門無量海
如來處世無所依法身淸淨無起滅
而能照現無量土一切悉見天中天
無量劫海修方便光明普照十方界
淸淨法界如如住寂滅微妙最無上
衆生愚癡瞽心目無眼輪迴生死中
如來導以淸淨道開示無上最勝門
如來所乘無上道一切衆生莫能思
佛現一切妙色門善念樂觀淨眼見
佛說微妙摠持門如一切剎微塵等
調伏一切衆生故淸淨慧眼能照見
p
如來出世甚難値無量億劫時一遇
離諸難處適衆會唯佛世尊能應時
一切衆生難思議佛能悉現淨妙法
睹見如來無量德猶如明照見衆像
三世諸佛所得法教化衆生難思議
悉觀念此功德已樂法踊躍大歡喜
衆生沒在煩惱海愚癡邪濁大恐怖
佛以慈悲究竟度見淨境界如天幢
佛放無量大光明一一光明無量佛
無數方便皆悉現化度一切衆生類
復有愛樂天子於寂靜愛樂滅衆生苦法門
而得自在妙雜光天於諸衆生心淨離垢廣
修德海法門而得自在自在音天於一切衆
生一劫所修功德於一念中出生法門而得
自在勝念智天於世閒生住滅種種淸淨功
德法門而得自在淨樂音天於一切菩薩在
兜率宮廣說供養法門而得自在善思音天
於一劫中說諸地義以一念頃悉能受說法
門而得自在解脫光音天於莊嚴道場法門
而得自在甚深音天於無盡神足諸功德海
法門而得自在離垢稱天於一切佛諸功德
海境界法門而得自在出淨光天於過去諸
佛願力所持歡喜功德力藏法門而得自在
爾時光音天子承佛神力徧觀光音天衆以
p
偈頌曰
我憶如來過去行我行供養亦憶念
如本所修淸淨喜佛光明故今悉見
如來無垢莊嚴身增長衆生淸淨心
安住慈悲喜捨中是名莊嚴淨法門
如來廣大方便法無量劫海所修集
彼生滅法如如相法主音聲方便門
如來神力徧十方普照無量諸佛剎
十方諸佛皆悉現勝念方便滅愚癡
無量剎海塵數佛供養恭敬生歡喜
故能斷除群生闇是名妙音勝境界
無量劫海甚彌曠說方便地無倫匹
所演妙法無窮盡心方便門得自在
如來無量自在力於念念中普示現
降神成道權無量是則名爲妙法門
佛持深廣無與等神足示現不可量
能令諸根悉淸淨得住甚深微妙地
如來智慧無邊際行淨無比無罣礙
普見一切兩足尊無上離垢稱方便
於過去世菩薩時供養無量諸佛海
立大誓願難思議是故逮得無上智
復有尸棄大梵天於照現諸法入不思議法
門而得自在智光明梵於一切禪等觀寂靜
善住法門而得自在智光心梵於照諸法不
p
可思議入方便法門而得自在普音雲梵於
一切佛妙音聲海平等度入法門而得自在
應時音梵於攝伏衆生最勝法門而得自在
寂靜光梵於一切剎能起安住分別諸法法
門而得自在喜光梵於無量方便化衆生法
門而得自在堅固梵於諸法淨相住寂行法
門而得自在樂目光梵於一切有無來無去
無所依止勇猛法門而得自在柔軟音梵於
無盡法隨行普照法門而得自在爾時尸棄
大梵承佛神力徧觀一切諸大梵衆以偈頌
曰
佛身淸淨常寂然普照十方諸世界
寂滅無相無照現見佛身相如浮雲
一切衆生莫能測如來法身禪境界
無量方便難思議是智慧光照法門
一佛剎塵諸法海一音演說悉無餘
此辯塵劫演不盡是名光照心法門
如來妙音深滿足衆生隨類悉得解
一切皆謂同其語梵音普至最無上
十方三世佛所得一切菩薩方便行
悉於如來身中現而於佛身無分別
佛身如空不可盡無相無礙普示現
所可應現如幻化神變淨音靡不周
佛身無邊如虛空智光淨音亦如是
p
佛於諸法無障礙猶如月光照一切
法王安住妙法堂法身光明無不照
法性如實無異相是名樂音海法門
復有自在天王於教化無量衆生藏法門而
得自在善眼光天令諸衆生得最上樂法門
而得自在雜寶冠天於解衆生無量性欲方
便法門而得自在精進善慧天於衆生分別
義法門而得自在勇妙雜音天於諸衆生慈
念觀察法門而得自在光明樂幢天於諸衆
生超出魔事法門而得自在淨境界天於諸
衆生念化法門而得自在雜色輪天於念充
滿十方諸佛法門而得自在智華妙光天於
佛功德自在覺悟充滿念隨順法門而得自
在大力光天於離世閒境界法門而得自在
爾時自在天王承佛神力徧觀一切自在天
衆以偈頌曰
如來法身等法界普應衆生悉對現
如來法王化衆生隨順諸法悉調伏
世閒一切上妙樂聖寂滅樂爲最勝
無垢妙法如來室淸淨勝眼如實見
如來普照諸世閒疑地枯林降法雨
衆生蒙潤疑網除是寶冠幢妙法門
如來所演一妙音廣大法海說無餘
佛以一音徧十方是名勝勇善法門
p
一切十方諸佛土入佛一毛猶不滿
佛以大慈如虛空是名淸淨慧法門
一切衆生慢高山佛以十力碎無餘
佛慈光明照十方是名光幢妙法門
得睹如來滅癡惑淨見智慧悉充滿
永離惡趣諸恐怖是名寂境妙法門
如來毛孔悉放光隨其所應得聞法
普導衆生至善趣是名善幢妙法門
一切十方諸佛事此衆一切悉得見
如來法界滿虛空是名淨華勝法門
無量劫海諸佛國皆是最勝慧境界
如來於此無高心是大力幢妙法門
復有善化天王於一切法分別化法門而得
自在靜光時天於觀一切有及我眞實法門
而得自在化力光天於諸衆生離癡智慧滿
足法門而得自在難勝天於諸佛音聲發起
一切歡喜勇猛法門而得自在念光天於一
切佛相好功德具足無盡法門而得自在踊
雲音天於淨智慧次第憶念過去無量劫法
門而得自在淨光勝天於一切衆生長養種
種功德智慧法門而得自在樂光髻天於一
切空界結跏趺坐無礙法門而得自在樂智
慧天於一切方便境界無盡力法門而得自
在華光髻天於諸衆生業行苦樂等觀法門
p
而得自在爾時善化天王承佛神力徧觀化
樂天衆以偈頌曰
法身於世難思議如來普現應衆生
緣性無造非眞實行業莊嚴現世間
方便求佛無所有攬之十方不可得
法身示現無眞實出生自在如是見
無量劫海修諸行斷除衆生愚癡冥
如來智慧甚淸淨是名佛慧除癡力
一切世界妙音聲悉無能及如來音
一音遠震徧十方是名勝音妙法門
一切衆生諸功德不及如來一相福
佛德如空無邊際是名生光妙法門
三世無量劫中事世界成敗種種相
於一毛孔悉能現是名淸淨無上智
求空邊際猶可得佛一毛孔無涯限
佛德如是不思議是名如來淨知見
佛於先世無量劫具滿一切波羅蜜
勤修精進無厭怠是名樂見淨法門
行業因緣難思議佛爲衆生說無餘
普現諸法淨無穢是名無上深法門
觀見如來一毛孔一切衆生悉入中
衆生亦無往來想是名諸方照法門
復有兜率天王於成就諸佛轉法輪法門而
得自在樂寶髻天於虛空界淨光法門而得
p
自在勝幢天於廣願海入諸衆生寂靜法門
而得自在百光明天於一切法無量無相觀
行法門而得自在超踊月天於佛境界超踊
覺力法門而得自在勝眼光天於喜修集不
可沮壞菩提心法門而得自在宿莊嚴天於
諸十方佛調伏衆生方便法門而得自在樂
靜妙天於無邊心海念念迴向隨器普現法
門而得自在爾時兜率天王承佛神力徧觀
兜率天衆以偈頌曰
如來普周等法界爲垢衆生出現世
隨諸所欲爲說法是名無上勝法王
如來宿世無量行淸淨願海具足滿
一切諸法悉周備是名方便勝功德
如來法身不思議法界法性辯亦然
光明普照一切法寂靜諸法皆悉現
衆生癡闇結業障高心放逸馳境界
如來爲說寂滅法歡喜善樂悉能見
一切世間最上歸救護群生除衆苦
衆生樂觀無上尊猶如滿月顯高山
諸佛境界不思議一切法界亦如是
於諸法力悉究竟定慧方便皆成就
淸淨境界功德海一切衆生有緣者
聞佛功德發菩提消除塵垢成最勝
如世界海微塵數諸佛子等悉來集
p
供養如來聽受法悉睹法幢方便王
復有夜摩天王於諸衆生離憂迴向善根法
門而得自在悅樂光天於諸境界法門而得
自在無盡慧天於離諸患具大慈悲法門而
得自在淨莊嚴天於分別諸根法門而得自
在持須彌天於無量摠持照明法門而得自
在不思議慧天於諸境界業行眞實不思議
法門而得自在臍輪天於轉法輪調伏衆生
法門而得自在不思議光天於衆生界勝眼
普觀法門而得自在月姿顏天於諸法實普
現法門而得自在普音徧觀天於諸天衆所
應施作心淨法門而得自在爾時夜摩天王
承佛神力徧觀夜摩天衆以偈頌曰
佛於無量大劫海生死煩惱永已盡
能教衆生淸淨道佛爲一切智慧燈
如來法身甚彌曠周徧十方無涯際
智慧光明方便力寂滅禪樂亦無邊
生老病死憂悲苦毒害逼切惱衆生
爲斯等類起慈悲以無盡智示菩提
如來智慧隨順覺了達三世無障礙
一切善行悉了知是名樂化明法門
無量摠持無邊際如來辯海無窮盡
能轉淸淨妙法輪是名須彌摠持門
無上大聖一妙身應化周滿一切世
p
悉現一切衆生前是名善光勝境界
衆生一見如來身悉能斷除衆煩惱
遠離一切諸魔事是名淸淨妙境界
佛於一切大衆海處此衆會悉徧照
普爲衆生雨法雨是名普音稱法門
大方廣佛華嚴經卷第一