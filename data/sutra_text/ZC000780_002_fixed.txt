p
大方廣佛華嚴經卷第二湯
東晉天竺三藏佛陁跋陁羅譯
世閒淨眼品第一之二
復有月天子於調伏衆生普照法界
法門而得自在曜華天於普觀攝一
切諸法境界法門而得自在勝光莊
嚴天於諸衆生心海境界皆悉令轉
法門而得自在雜樂世閒天於能生
一切不可思議愛樂法門而得自在
眼光天於令衆生實見法門而得自
p
在現淨光天於大慈悲救護一切苦
惱衆生法門而得自在普遊靜光天
於無癡淨月法門而得自在妙莊嚴
天於觀諸法如幻如化空無法門而
得自在淨菩提天於善解一切業行
所起法門而得自在大光焰天於滅
諸天疑照度法門而得自在爾時月
天子承佛神力遍觀月天子衆以偈
頌曰
普於衆生放大光十方國土見如來
照除一切愚癡闇明了不可思議法
佛界無邊不可盡無量劫中集功德
b
種種方便妙法門調伏一切衆生類
如來智慧甚深遠知他無量諸心海
隨順爲轉淨法輪令生無量歡喜心
衆生遠離賢聖樂沒在世閒無量苦
佛與斯等淸淨法心得悅樂安隱住
如來普放大光明分別世閒諸法相
罪福報應不敗亡淸淨光天如是見
佛是一切衆生地能持無量善果報
悉令衆生離邪道善能安立方便地
大慈悲雲靡不覆佛身難思等衆生
普雨法雨潤一切是佛第一上方便
一切有無性如空佛是衆生大光明
p
常勤方便利一切最勝淸淨如是見
復有持國乾闥婆王於攝一切衆生
娛樂方便法門而得自在樂樹光乾
闥婆於佛功德莊嚴法門而得自在
起淨眼乾闥婆於衆生離憂喜法門
而得自在花樹乾闥婆於滅結使法
門而得自在樂遊行乾闥婆於調伏
悕望法門而得自在妙眼乾闥婆於
一切樂喜光藏正住法門而得自在
師子幢乾闥婆於一切方雨寶法門
而得自在寶光解脫乾闥婆於現一
b
切妙身廣智法門而得自在金剛樹
乾闥婆於長養諸樹喜光法門而得
自在現諸莊嚴乾闥婆於一切佛諸
境界行悉令衆生愛樂法門而得自
在爾時持國乾闥婆王承佛神力遍
觀乾闥婆衆以偈頌曰
如來境界無量門一切衆生莫能思
世尊淸淨如虛空開示衆生見正道
如來無量功德海一一毛孔悉得見
能令一切隨意樂淸淨悅樂如是見
衆生無量憂苦海佛能除滅悉無餘
p
佛以大慈多方便能開衆生淸淨眼
諸佛剎海滿十方如來光明悉遍照
能除衆生煩惱垢演說甚深淸淨法
佛於無量諸劫海方便廣修淨國土
以一切智無上音安慰無邊衆生類
樂見如來普淸淨衆生悉得無盡樂
隨順能起解脫因得解脫冠心歡喜
愚癡障蓋甚堅固衆生輪轉生死海
如來示現廣大法演說淸淨建法幢
一切衆生無量門如來爲現種種形
多方便門照衆生愛音如來如是現
如來方便無邊際善逝具足廣開現
b
入最勝道方便行金剛樹下成正覺
以無量劫爲一念佛力能現亦不積
能與衆生一切樂是名樂見方便門
復有毘樓勒鳩槃荼王於能滅一切
闘諍法門而得自在長燈照光鳩槃
荼於一切行現前法門而得自在善
修幢鳩槃荼於專正諸趣法門而得
自在饒益諸行鳩槃荼於善惡平等
淸淨法門而得自在除恐怖鳩槃荼
於一切衆生無畏安隱莊嚴法門而
得自在淨娑羅林鳩勝荼於除滅無
p
量衆生愛海熾然法門而得自在起
須彌鳩槃荼於一切趣照明雲法門
而得自在常勤鳩槃荼於普照法門
而得自在無量淨眼鳩槃荼於起不
退轉大慈藏法門而得自在無量門
鳩槃荼於起一切趣所作法門而得
自在爾時毘樓勒鳩槃荼王承佛神
力遍觀鳩槃荼衆以偈頌曰
如來忍力成滿足無量劫行爲衆生
離放逸慢諸煩惱故佛身淨照十方
昔行菩薩諸行海調伏十方無量衆
種種方便起慈門令衆生得一切智
b
如來智慧濟群生悉分別知衆生心
無量自在調衆生一切見者皆歡喜
佛神力境難思議於當來世一切劫
轉實法輪猶虛空無量衆生得淨眼
衆生癡垢翳心目如來照除見正道
救濟永離無量苦令無恐怖得淨智
衆生沒在愛苦海如來智照滅無餘
離欲無垢見佛身猶如寶樹悉淸淨
佛身普應無不見種種方便化衆生
音如雷震雨法雨是名山王慧法門
佛光無垢最淸淨照除衆生癡冥山
p
顯現如來無量德無癡方便現佛身
無量劫修大悲門悉與衆生自在樂
種種方便滅衆苦離垢淸淨如華敷
最勝現身悉周遍於十方界無去來
自覺大聖一切智是無量門佛能見
復有毘樓波叉龍王於一切龍趣中
除滅熾然恐怖救濟法門而得自在
海龍王於一念中能轉一切不可思
議龍身法門而得自在雲樂妙幢龍
於一切有趣轉淸淨輪聞聲法門而
得自在須彌普幢龍於一切衆生示
大功德海法門而得自在德叉伽龍
b
於離恐怖淸淨法門而得自在無量
步龍於示現一切衆生無量雲超度
無量劫住壽法門而得自在炎眼善
住龍於安立一切世界分別無量佛
法示現方便法門而得自在離垢勢
色龍於一切衆生離垢歡喜知足入
方便法門而得自在普行廣聖龍於
一切善惡音聲具滿平等觀法門而
得自在阿那婆達多龍王於大悲雲
蔭覆一切衆生離苦法門而得自在
爾時毘樓波叉龍王承佛神力遍觀
p
龍衆以偈頌曰
觀見一切最勝法救濟十方群生類
惡趣衆生常輪轉以大悲力能濟拔
隨諸衆生所樂色佛一毛孔皆悉現
神足境界無有量佛功德海淸淨現
最勝妙法無限量譬如大海深無底
隨其所樂令得聞妙聲柔軟發雷音
一切衆生瞋恚心蔭蓋障覆愚癡海
如來無上大慈悲以神足力度脫之
於如來身一毛孔衆生功德皆悉現
入深無量功德海須彌山幢功德現
衆生種種恐怖苦法王智光悉救濟
b
最勝毛孔演妙音無量衆生開淨眼
十方三世諸如來於佛身中現色像
無量劫中淨佛土是名無上大龍地
佛一毛中悉皆現無量神變莊嚴土
佛與眷屬圍繞坐爲衆生說微妙法
佛爲菩薩求道時恭敬供養諸佛海
種種無量方便門度脫一切衆生海
如來演說正法時充滿一切衆生樂
佛音能起歡悅心普令衆生得法喜
復有毘沙門夜叉王於平等觀方便
離一切惡饒益衆生法門而得自在
p
音主夜叉於一切普勝法門而得自
在持地夜叉於能除奪衆生精氣長
養一切生氣法門而得自在一切主
夜叉於觀一切聖功德法門而得自
在勝眼神足夜叉於觀一切衆生智
慧法門而得自在堅固金剛眼夜叉
於與一切衆生安樂法門而得自在
護命夜叉於持力救濟法門而得自
在能破須彌山夜叉於起隨順佛力
法門而得自在爾時毘沙門夜叉王
承佛神力遍觀夜叉衆以偈頌曰
衆生罪垢甚深重於百千劫不見佛
b
輪轉生死受衆苦爲度是等佛興世
佛爲救濟一切故悉現十方衆生前
拔濟諸趣衆苦輪因緣音主最方便
衆生重罪惡業障佛以方便悉除滅
安立衆生正法中是名離癡方便見
佛昔無量劫行時讚歎十方一切佛
故有高遠大名稱皆悉普聞十方國
佛慧無邊等虛空如來法身不思議
故能顯現照十方明淨眼王妙法門
一切衆生入邪逕佛示正道難思議
見諸衆生堪受化種種方便令調伏
p
一切衆生諸功德不及如來一光福
佛智慧海不可議是名寶王如是見
無量劫數難思議佛於是中修十力
是故世尊力具足一切世閒無能壞
復有金剛眼照力士於示現如來無
量色像法門而得自在離垢日踊力
士於諸佛無量色法門而得自在須
彌花光力士於離垢自在種種現法
門而得自在淨雲音力士於如來無
邊淨音不可量法門而得自在阿修
羅主力士於一切示現種種法門而
得自在金剛光樂力士於入一切佛
b
法無餘法門而得自在雷音力士於
能擧一切諸天法門而得自在師子
端嚴王力士於如來功德廣照法門
而得自在勝光明力士於除滅衆生
惡心安立佛境法門而得自在珠髻
花光力士於菩薩示現一切世閒雨
寶法門而得自在爾時金剛眼照力
士承佛神力遍觀力士衆以偈頌曰
普爲三界一切衆於諸法中爲法王
具足無量衆妙色悉照十方無不明
佛身一切諸毛孔普放光明不可議
p
映蔽一切日光明遍照十方靡不周
如來大聖自在力充滿一切諸法界
法身示現無涯際悉現一切衆生前
佛音淸淨甚深妙普震十方諸世界
柔軟微妙和雅音滅衆生垢願滿足
十方三界諸宮殿最勝悉現於彼坐
一一佛所無量衆導師處中爲說法
法海無量無有邊衆方便門悉入中
分別一切諸法界最勝示現無窮盡
衆生大海無邊際最勝淨眼能度脫
如來光明照衆生一切普現大導師
悉皆恭敬興供養無量塵海國土佛
b
功德無量如虛空一切悉見大導師
如來神力不可壞一切佛土皆悉現
如來安坐淨道場一切衆生現前見
光明普照如雲興衆妙莊嚴光圓滿
普照一切諸法界示現諸佛深妙法
是時普賢菩薩成就不可思議方便
法門海能入如來無量功德海所謂
出生究竟淨諸佛土調伏衆生法門
詣諸佛所能起一切具足功德法門
菩薩諸地願行法門普門示現法界
塵數身雲法門持諸佛土不可思議
p
方便輪法門一切衆中自在顯現無
量無邊菩薩境界法門於一念中知
三界世劫生滅法門分別顯現一切
菩薩諸根境界海法門其身自在充
滿無量無邊法界法門一切菩薩種
種方便廣分別法入一切智方便法
門爾時普賢菩薩遍觀一切大衆以
偈頌曰
最勝嚴淨無數佛土無量淨色
甚深功德眞淨離垢佛子充滿
常聞妙法不思議音見佛處此
師子座上一切塵中亦復如是
b
而如來身亦不往彼普現佛土
功德境界悉入無量諸地方便
佛示一切諸菩薩行說諸方便
不可思議令諸佛子入淨法界
離垢淨眼住深法性十方無量
無有邊際微塵數等諸化佛身
教導無量衆生等類一切十方
如來剎土世尊皆悉爲平等護
佛於方便悉已淸淨調伏衆生
令除垢穢一切塵數諸佛國土
如來示現無量自在梵音和雅
p
遍諸道場演暢最勝菩薩本行
一切三世所有劫數於念念中
悉見無餘觀彼生滅如實法相
不可思議世護能見無量大衆
數不可盡如來眞子欲觀佛地
一切法門無量無邊非諸佛子
所有境界離垢如來猶如虛空
淸淨無著等眞法性現化無量
不可窮盡悉坐道樹成等正覺
佛以一言說一切地一切法相
皆悉窮盡無量方便一一門中
演暢諸法亦悉無餘
b
爾時於佛師子之座一切妙花摩尼
寶輪高臺樓觀莊嚴具中一一各出
一佛世界微塵數等大菩薩衆其名
曰海慧超越菩薩無量師子吼菩薩
衆寶光幢菩薩智日超慧菩薩不思
議功德智稱菩薩方便寂靜妙華髻
菩薩金光炎菩薩法界普音菩薩淨
雲月幢菩薩善超淨光菩薩如是等
一一佛世界微塵數等大菩薩衆設
諸供養散衆妙花充滿虛空燒諸雜
香氣過騰雲普現一切衆寶圓光又
p
放無量淨日光明作衆伎樂諸微妙
音雜種寶樹枝葉花實一切光明猶
若雲起雨無量寶如是一一菩薩所
供養具各與一佛世界微塵數等一
一供具復與一佛世界微塵數等皆
大歡喜供養世尊繞百千帀已隨其
所應供養大衆猶如雲雨而無斷絕
隨所出方化作寶蓮華藏師子之座
恭敬向佛結加趺坐彼菩薩等悉得
無量淸淨法海普明法門於佛境界
無所障㝵悉入一切辯才法海又得
不可思議照明法門正住如來普門
b
境界三世智地皆已得入具足成就
大力法愛無量功德淸淨圓滿常行
法界畢竟空性悉已具足供養諸佛
爾時一切海慧自在智明王菩薩以
偈頌曰
佛覺諸法平等眞實無有障㝵
淨如虛空普悉照明十方世界
處一切衆最勝殊特自然正覺
無量無邊充滿十方衆生境界
一切悉坐菩提樹王諸衆生主
皆悉圍繞佛有如是自在神力
p
於一念頃現無量身普令衆生
滅除垢穢如來境界無有邊際
無量劫海具足修行如來處在
一切有海種種方便調伏衆生
皆悉受行最勝正法衆會離垢
普得淸淨一切觀佛深樂無厭
最勝妙相莊嚴具足處蓮花藏
寶師子座一切衆寶諸莊嚴具
皆出無量微妙香熏雜色花鬘
懸布虛空佛處如是寶師子坐
無量衆寶流出妙光暉炎淸淨
十方明曜如來安住莊嚴樓觀
b
演出淸淨微密梵音宣暢最勝
無上正法聞者歡喜得淨妙道
金剛承坐安峙堅固如意藏寶
以爲莊嚴寶髻菩薩常守護之
世尊於此普現照明天尊處在
寶師子座遍照三世一切導師
無量化佛遍滿十方闡揚如來
無盡法藏
爾時佛神力故蓮花藏莊嚴世界海
六反六種十八相震動所謂動遍動
等遍動起遍起等遍起覺遍覺等遍
p
覺震遍震等遍震吼遍吼等遍吼涌
遍涌等遍涌又令一切世界諸王各
雨不可思議諸供養具供養如來大
衆海會所謂雨一切香花雲衆妙寶
雲雜寶蓮花雲無量色寶曼陁羅雲
解脫寶雲碎末栴檀香雲淸淨柔軟
聲雲寶網日雲各隨其力雨衆供養
如是等一一世界諸王設不可思議
諸供養雲普供一切如來大衆如此
世界設衆供養一切十方諸佛國土
亦復如是此世界中佛坐道場世界
諸王各隨所樂境界三昧諸方便門
b
歡喜厭離通達諸方勇猛之法如來
境界神力所入諸佛無量法海之門
皆已得度如此世界十方一切世界
亦復如是
大方廣佛華嚴經盧舍那佛品第二之一
爾時諸菩薩衆及一切世界諸王咸
作是念何等是一切諸佛地佛境界
佛持佛行佛力佛無畏佛三昧佛自
在佛勝法示現菩提佛眼耳鼻舌身
意諸根佛光明音聲佛智海世界海
衆生海法界方便海佛海波羅蜜海
p
法門海化身海佛名號海佛壽量海
一切菩薩所修行海發大乘心出生
諸波羅蜜願智慧藏唯願如來慈悲
方便發起我心令得開解時諸菩薩
神力故一切供養具中出自然音而
說偈言
如來無量曠劫行自然正覺出世閒
於當來世無量劫身應一切如大雲
斷衆生疑永無餘出生勝力得解脫
滅除世閒無量苦令一切得正覺樂
無量剎塵諸菩薩一心合掌觀最勝
隨彼所願諸境界斷除疑惑開法門
b
何等一切諸佛地大聖境界諸佛持
佛無上智力無畏願爲佛子平等現
無量如實諸三昧諸淸淨行深妙法
大聖神力無有邊興大雷雲雨衆生
悉入法王如實趣於最勝境不退轉
及無量佛諸功德願起慈悲悉令見
如來眼根無限量耳鼻舌身亦如是
佛意如實難思議願令衆生悉知見
佛國土海衆生海諸法界海調伏海
佛海無量無邊際願令佛子平等見
波羅蜜海不思議無上方便法門海
p
無量無邊法門海願在道場具足說
爾時世尊知諸菩薩心之所念卽於
面門及一一齒閒各放佛世界塵數
光明所謂寶幢照光明法界妙音莊
嚴光明生樂垂雲光明佛十種力嚴
淨道場光明一切寶炎雲光明淸淨
無㝵充滿法界光明能成一切世界
光明淨寶金剛日幢光明往詣菩薩
大衆光明演出諸佛語論光明如是
等一一光明各有佛世界塵數光明
以爲眷屬一一光明照十佛土微塵
等剎彼諸菩薩見此光已得睹蓮華
b
藏莊嚴世界海佛神力故於光明中
而說偈言
無量劫海修功德供養十方一切佛
教化無邊衆生海盧舍那佛成正覺
放大光明照十方諸毛孔出化身雲
隨衆生器而開化令得方便淸淨道
佛於往古生死中調伏一切諸群生
於一念中悉解脫世雄無量得自在
深心淨信普莊嚴往修滿足波羅蜜
與諸剎海塵數等堅固安住一切力
出微妙音遍十方具足實智滿衆心
p
無量方便化衆生是師子吼寂靜法
人尊如是德無量應詣供養聽受法
如佛剎等微塵數最勝諸子詣如來
各雨一切供養具一心恭敬觀導師
如來所說一語中演出無邊契經海
於一切衆雨甘露恭敬往詣兩足尊
三世諸佛無上願大聖道場分別說
亦非集在一念中宜速時詣覲最勝
盧舍那佛大智海光明普照無有量
如實觀察眞諦法普照一切諸法門
爾時蓮華藏莊嚴世界海東次有世
界海名淨蓮華勝光莊嚴中有佛剎
b
名衆寶金剛藏佛號法水覺虛空法
王於彼如來大衆海中有菩薩名觀
勝妙法淸淨王爲佛光明所開發已
與世界海塵數菩薩眷屬圍繞來向
佛所充滿十方一切虛空興十種寶
色光明華雲悉皆彌覆充滿虛空十
種妙寶須彌山雲十種日輪雲十種
寶華雲十種妙寶樓閣藏雲十種華
樹雲十種妙香現衆色雲十種一切
妙音聲雲如是一切悉皆彌覆充滿
虛空來詣佛所供養恭敬禮拜已在
p
於東方雜花光藏師子座上結加趺
坐此世界海南次有世界海名衆寶
月光莊嚴藏中有佛剎名無量光嚴
佛號普智光勝須彌山王於彼如來
大衆海中有菩薩名淸淨海慧爲佛
光明所開發已與世界海塵數菩薩
眷屬圍繞來向佛所興十種一切妙
莊嚴藏衆寶王雲悉皆彌覆充滿虛
空十種普莊嚴寶王雲十種妙寶藏熾
然照明歎佛功德寶王雲十種妙音
充滿讚歎寶王雲十種菩提樹莊嚴
道場寶王雲十種普門光明佛變化
b
寶王雲十種不壞衆光明示現寶王
雲十種香燈照一切剎充滿寶王雲
十種不可思議佛剎如來宮殿普現
寶王雲十種雜寶三世諸佛法身光
明寶王雲悉皆彌覆充滿虛空來詣
佛所恭敬供養禮拜已在於南方靑
色蓮華師子座上結加趺坐此世界
海西次有世界海名寶光樂中有佛
剎名一切勝觀佛號香光王功德寶
莊嚴於彼如來大衆海中有菩薩名
香炎平等莊嚴月光爲佛光明所開
p
發已與世界海塵數菩薩眷屬圍遶
來向佛所興十種一切雜寶香華樓
閣雲悉皆彌覆充滿虛空十種一切
色寶王莊嚴樓閣雲十種一切寶幢
香炎樓閣雲十種一切解脫莊嚴樓
閣雲十種一切寶華鬘雲十種一切
寶鬘莊嚴寶樓閣雲十種十方普光
明藏照一切莊嚴樓閣雲十種一切
寶莊嚴無量莊嚴悉現樓閣雲十種
普滿莊嚴樓閣雲十種無量華樂雲
悉皆彌覆充滿虛空來詣佛所供養
恭敬禮拜已在於西方金色雜寶莊
b
嚴蓮華藏化師子座上結加趺坐
此世界海北次有世界海名琉璃寶
光充滿藏中有佛剎名化靑蓮華莊嚴
佛號無量智慧音王於彼如來大衆
海中有菩薩名師子光莊嚴爲佛光
明所開發已與世界海塵數菩薩眷
屬圍繞來向佛所興十種一切香雲
悉皆彌覆充滿虛空十種一切靑色
華雲十種一切妙寶樹雲十種一切
諸雜華雲十種一切寶莊嚴雲十種
一切寶雷音雲十種一切妙音聲雲
p
如是一切悉皆彌覆充滿虛空來詣
佛所供養恭敬禮拜已在於北方大
燈變化師子座上結加趺坐此世界
海東南方次有世界海名閻浮檀頗
梨色幢中有佛剎名寶莊嚴藏佛號
一切法燈無所怖畏於彼如來大衆
海中有菩薩名無盡勝燈功德法藏
爲佛光明所開發已與世界海塵數
菩薩眷屬圍繞來向佛所興十種無
量色蓮華藏師子座雲悉皆彌覆充
滿虛空十種師子座雲十種一切莊
嚴具莊嚴師子座雲十種燈明師子
b
座雲十種能出十方一切衆寶師子
座雲十種一切香鬚師子座雲十種
一切諸佛莊嚴示現師子座雲十種
一切寶臺闌楯莊嚴師子座雲十種
一切寶樹莊嚴師子座雲十種日莊
嚴師子座雲皆悉彌覆充滿虛空來
詣佛所供養恭敬禮拜已在東南方
夜光幢寶藏師子座上結加趺座此
世界海西南方次有世界海名普照
莊嚴中有佛剎名香勝離垢光明佛
號一切衆生普歡喜王於彼如來大
p
衆海中有菩薩名普智光明慧燈爲
佛光明所開發已與世界海塵數菩
薩眷屬圍繞來向佛所興十種如意
寶王雲悉皆彌覆充滿虛空十種靑
色寶雲十種一切香雲十種一切幡
雲十種一切妙色莊嚴雲悉皆彌覆
充滿虛空來詣佛所供養恭敬禮拜
已在西南方衆寶師子座上結加趺
坐此世界海西北方次有世界海名
善光照中有佛剎名意入佛號普門
智慧意入明淨音於彼如來大衆海
中有菩薩名無量華照垂髻爲佛光
b
明所開發已與世界海塵數菩薩眷
屬圍繞來向佛所興十種一切雜寶
輪蓋雲悉皆彌覆充滿虛空十種華
蓋雲十種解脫蓋雲十種寶王蓋雲
十種雜寶蓋雲十種普寶蓋雲十種
琉璃寶王蓋雲十種一切香蓋雲悉
皆彌覆充滿虛空來詣佛所供養恭
敬禮拜已在西北方衆善光明幢師
子座上結加趺坐此世界海東北方
次有世界海名寶照光明藏中有佛
剎名香莊嚴樂勝藏佛號無量功德
p
海於彼如來大衆海中有菩薩名無
盡淸淨光明王爲佛光明所開發已
與世界海塵數菩薩眷屬圍繞來向
佛所興十種一切寶光輪雲悉皆彌
覆充滿虛空十種光輪雲十種華雲
十種如來變化輪雲十種一切佛境
界輪雲十種一切功德寶雲十種一
切衆生樂不可盡示現雲十種一切
諸佛所願示現雲悉皆彌覆充滿虛
空來詣佛所供養恭敬禮拜已在東
北方淸淨光明不可盡師子座上結
加趺坐此世界海下方次有世界海
b
名蓮華妙香勝藏中有佛剎名寶師
子光佛號明照法界於彼如來大衆
海中有菩薩名光照分別法界爲佛
光明所開發已與世界塵數菩薩眷
屬圍繞來向佛所興十種一切寶光
明雲悉皆彌覆充滿虛空十種一切
香光明雲十種諸佛師子吼雲十種
一切佛剎功德莊嚴雲十種一切華
樓閣雲十種一切座莊嚴雲悉皆彌
覆充滿虛空來詣佛所在於下方寶
藏師子座上結加趺坐此世界海上
p
方次有世界海名雜寶光海莊嚴中
有佛剎名樂行淸淨佛號無㝵功德
稱離闇光王於彼如來大衆海中有
菩薩名無障㝵力精進慧爲佛光明
所開發已與世界海塵數菩薩眷屬
圍繞來向佛所興十種一切無量妙
色寶照雲悉皆彌覆充滿虛空十種
無量光普照雲十種一切莊嚴照明
雲十種香炎雲十種一切莊嚴雲十
種佛光炎雲十種寶樹華炎雲十種
一切寶樹堅固光明雲十種一切勝
光明雲十種一切菩薩所行示現雲
b
十種一切解脫光明雲悉皆彌覆充
滿虛空來詣佛所供養恭敬禮拜已
在於上方妙音勝蓮華藏師子座上
結加趺坐如是等十億佛剎塵數世
界海中有十億佛剎微塵數等大菩
薩來一一菩薩各將一佛世界塵數
菩薩以爲眷屬一一菩薩各與一佛
世界微塵數等妙莊嚴雲悉皆彌覆
充滿虛空隨所來方結加趺坐彼諸
菩薩次第坐已一切毛孔各出十佛
世界微塵數等一切妙寶淨光明雲
p
一一光中各出十佛世界塵數菩薩
一一菩薩一切法界方便海充滿一
切微塵道一一塵中有十佛世界塵
數佛剎一一佛剎中三世諸佛皆悉
顯現念念中於一一世界各化一佛
剎塵數衆生以夢自在示現法門教
化一切諸天化生法門教化一切菩
薩行處音聲法門教化震動一切佛
剎建立諸佛法門教化一切願海法
門教化一切衆生言辭入佛音聲法
門教化一切佛法雲雨法門教化法
界自在光明法門教化建立一切大
b
衆海於普賢菩薩法門教化以如是
等一切法門隨其所樂而教化之於
一念頃能滅一切世界中各如須彌
山塵數衆生諸惡道苦各如須彌山
塵數衆生令離邪定立正定聚各如
須彌山塵數衆生令立聲聞緣覺之
地各如須彌山塵數衆生立無上道
各如須彌山塵數衆生立一切不可
盡功德智慧地各如須彌山塵數衆
生令立盧舍那佛願性海中爾時諸
菩薩光明中以偈頌曰
p
一切光明出妙音說諸菩薩具足行
佛子功德悉成滿普遍一切十方界
無量劫海修行道欲令衆生離苦故
不自計己生死苦佛子善入大方便
無量無邊無有餘窮盡一切大海劫
遍行一切諸法門善說微妙寂靜法
一切三世佛所願皆得淸淨具足滿
佛子饒益諸衆生能自具行淸淨道
皆能往詣諸佛所淸淨法身照十方
佛子智海無邊底普觀諸法寂滅相
一光明中有無量無上大慈難思議
淸淨慧眼照諸法此是佛子妙境界
b
一毛悉受諸佛剎又能震動諸國土
能令衆生無怖想是名淸淨方便地
一一塵中無量身復現無量莊嚴剎
於一念中皆悉見是無障㝵淨法門
三世所有一切劫於一念中能悉現
猶如幻化無所有是名諸佛無㝵法
普賢諸行皆具足能令衆生悉淸淨
諸佛子具自在法一一毛孔師子吼
爾時世尊欲令一切菩薩大衆知佛
無量無邊境界自在法門故放眉閒
白毫相一切寶色燈明雲光名一切
p
菩薩慧光觀察照十方藏此光遍照
一切佛剎於一念中皆悉普照一切
法界於一切世界雨一切佛諸大願
雲顯現普賢菩薩示大衆已還從足
下相輪中入於彼復有大蓮華生以
衆寶爲莖一切寶王爲莊嚴藏其葉
遍覆一切法界一切寶香莊嚴其鬚
閻浮檀金以爲其臺此華生已如來
眉閒有一大菩薩出名曰一切諸法
勝音與世界海塵數菩薩衆俱敬繞
世尊無量帀已退坐蓮華臺上眷屬
菩薩坐蓮華鬚一切諸法勝音菩薩
b
成就無量法界歡喜隨順諸佛境界
深智度不可思議佛海光明悉能往
詣一切佛所爾時一切諸法勝音菩
薩以偈頌曰
佛身充滿諸法界普現一切衆生前
應受化器悉充滿佛故處此菩提樹
一切佛剎微塵等爾所佛坐一毛孔
皆有無量菩薩衆各爲具說普賢行
無量剎海處一毛悉坐菩提蓮花座
遍滿一切諸法界一切毛孔自在現
爾時師子炎光奮迅音菩薩以偈頌曰
p
盧舍那如來轉淸淨法輪一切法方便
如來雲普覆十方國土中一切世界海
佛願力自在普現轉法輪一切佛土中
無量大衆海言號各不同而轉淨法輪
盧舍那佛神力故一切剎中轉法輪
普賢菩薩願音聲遍滿一切世界海
法身充滿一切剎普雨一切諸法雨
法相不生亦不滅悉照一切諸世間
無量無數億劫中一切佛剎微塵道
盧舍那佛妙音聲具足演說本所行
一切佛剎微塵數大光明網照十方
一一光中有諸佛以無上道化衆生
b
法身堅固不可壞充滿一切諸法界
普能示現諸色身隨應化導諸群生
三世無量諸佛剎其中一切諸導師
一切音聲及名字普現諸佛力自在
過去未來及現在如是一切諸導師
彼聖能令一切聞不可思議正法輪
如此四天下道場上見佛神力一切
菩薩大衆雲集一切世界海中亦復
如是爾時普賢菩薩於如來前坐蓮
華藏師子之座卽入一切如來淨藏
三昧正受普照一切法界諸如來身
p
無所障㝵離垢滿足猶如虛空普賢
菩薩於此世界三昧正受盡法界虛
空界等一切佛剎亦復如是普賢菩
薩入是三昧已十方世界海諸佛悉
現彼諸如來各各讚言善哉善哉善
男子汝乃能入此三昧正受皆是盧
舍那佛本願力故又汝於諸佛所淸
淨行願力故所謂轉一切諸佛法輪
故開一切如來智慧海故盡度一切
諸法方便及十方海悉無餘故除一
切衆生煩惱得淸淨故能到一切諸
佛國土無障㝵故入一切諸佛境界
b
無㝵故一切諸佛普門功德滿足故
入一切法方便深樂一切智故方便
觀察一切世閒法故知一切衆生諸
根海故爾時一切諸佛與普賢菩薩
入一切智力與入無量無邊法界智
與能詣三世諸佛所智與一切世界海
成壞智與入無量衆生界智與佛甚
深法門智與一切不壞三昧住智與入
一切菩薩諸根海智與一切衆生語
言海轉法輪辭辯智與一身遍滿一
切世界智與一切諸佛音聲智何以
p
故以得此三昧法故爾時十方諸佛
各申右手摩普賢菩薩頂爾時一切
菩薩見十方佛各申右手摩普賢菩
薩頂已彼諸菩薩一心恭敬觀察普
賢菩薩即時同聲以偈頌曰
於諸佛所修善法滿足一切大願力
出生淸淨妙法身如實平等同虛空
一切諸佛國土中普賢菩薩常依住
十方世界無不見無量功德智慧海
悉見十方一切佛淸淨身行功德海
能於一一微塵道普皆示現一切剎
一切十方佛世界無量微塵諸劫數
b
常見普賢眞佛子無量三昧方便行
法身充滿諸法界一切十方佛國土
遍遊一切衆生海安住深妙淸淨法
永度無量諸法界離衆煩惱不可壞
其身周遍滿虛空廣說無量諸佛法
一切功德海中生普放光明如大雲
堅固衆生淸淨行微妙音說佛境界
無量無數大劫中修習普賢甚深行
無量無邊諸法雲雷震演說勝法界
一切佛土如實性十力修集淨莊嚴
普入一切衆生海如應爲說淸淨法
p
無量無邊大衆海一心恭敬觀普賢
無量深廣智慧海願轉淸淨妙法輪
大方廣佛華嚴經卷第二