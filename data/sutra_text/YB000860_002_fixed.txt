p
大方廣佛華嚴經卷第二
東晉天竺三藏佛陀跋陀羅等譯
世間淨眼品第一之二
復有兠率天王於成就諸佛轉法輪法門而
得自在樂寳髻天於虚空界淨光法門而得
自在勝幢天於廣願海入諸衆生寂靜法門
而得自在百光明天於一切法無量無相觀
行法門而得自在超踊月天於佛境界超踊
覺力法門而得自在勝眼光天於喜修習不
可沮壞菩提心法門而得自在宿莊嚴天於
b
諸十方佛調伏衆生方便法門而得自在樂
靜妙天於無邊心海念念迴向隨器普現法
門而得自在爾時兠率天王承佛神力遍觀
兠率天衆以偈頌曰
如來普周等法界爲垢衆生出現世
隨諸所欲爲說法是名無上勝法王
如來宿世無量行清淨願海具足滿
一切諸法悉周備是名方便勝功德
如來法身不思議法界法性辯亦然
光明普照一切法寂靜諸法皆悉現
p
衆生癡闇結業障高心放逸馳境界
如來爲說寂滅法歡喜善樂悉能見
一切世間最上歸救護群生除衆苦
衆生樂觀無上尊猶如滿月顯高山
諸佛境界不思議一切法界亦如是
於諸法力悉究竟定慧方便皆成就
清淨境界功德海一切衆生有縁者
聞佛功德發菩提消除塵垢成最勝
如世界海微塵數諸佛子等悉來集
供養如來聽受法悉覩法幢方便王
b
復有夜摩天王於諸衆生離憂迴向善根法
門而得自在悅樂光天於諸境界法門而得
自在無盡慧天於離諸患具大慈悲法門而
得自在淨莊嚴天於分別諸根法門而得自
在持須彌天於無量緫持照明法門而得自
在不思議慧天於諸境界業行眞實不思議
法門而得自在齊輪天於轉法輪調伏衆生
法門而得自在不思議光天於衆生界勝眼
普觀法門而得自在月姿顏天於諸法實普
現法門而得自在普音遍觀天於諸天衆所
p
應施作心淨法門而得自在爾時夜摩天王
承佛神力遍觀夜摩天衆以偈頌曰
佛於無量大劫海生死煩惱永已盡
能教衆生清淨道佛爲一切智慧燈
如來法身甚彌曠周遍十方無涯際
智慧光明方便力寂滅禪樂亦無邊
生老病死憂悲苦毒害逼切惱衆生
爲斯等類起慈悲以無盡智示菩提
如來智慧隨順覺了達三世無障礙
一切善行悉了知是名樂化明法門
b
無量緫持無邊際如來辯海無窮盡
能轉清淨妙法輪是名須彌緫持門
無上大聖一妙身應化周滿一切世
悉現一切衆生前是名善光勝境界
衆生一見如來身悉能斷除衆煩惱
遠離一切諸魔事是名清淨妙境界
佛於一切大衆海處此衆會悉遍照
普爲衆生雨法雨是名普音稱法門
復有釋提桓因於三世佛出興住滅決定大
智念喜法門而得自在普稱滿天於衆生色
p
如來色身諸功德力清淨法門而得自在慈
眼天於平等慈雲蔭覆法門而得自在寳光
稱天於衆光色具足念佛普勢法門而得自
在樂喜髻天於觀衆生業報法門而得自在
樂念天於諸佛國土具淨法門而得自在須
彌勝音天於觀世間生滅法門而得自在念
智慧天於起當來菩薩諸行化衆生因起念
法門而得自在淨華光天於一切天娛樂法
門而得自在慧日眼天於諸天處教化流通
善根法門而得自在爾時釋提桓因承佛神
b
力遍觀三十三天衆以偈頌曰
若念一切三世佛廣能觀察佛境界
諸佛國土成敗事以佛神力皆悉見
佛身清淨滿十方妙色無比應一切
光明照曜最殊特具足廣稱如是見
本修方便大慈海充滿一切諸衆生
悉能調伏一切衆開清淨眼見無極
念佛功德無量故得生廣大歡喜心
心世間無與如來等離垢稱王住法門
清淨業海滿衆生一切悉見無有餘
p
種種因起深廣福如是善見猶滿月
諸佛充滿遍十方一切衆生無不見
旣得見已悉調伏皆得無上方便念
如來智身明淨眼周遍一切十方剎
悉令衆生皆覩見妙音宣化無不解
佛一毛孔現衆行佛子見已具修習
具足成就無量德如是善慧猶滿月
一切衆生得悅樂皆因如來神力生
如來無量功德故是名無垢雜華門
若能須臾念如來乃至一念功德力
b
永得遠離衆惡趣智慧日光滅癡闇
復有日光天子於照十方諸衆生身盡未來
際正住莊嚴法門而得自在眼炎光天於照
諸色無上智海法門而得自在須彌光天於
起衆生轉勝清淨功德法門而得自在淨寳
月天於樂度一切苦行法門而得自在勇猛
不退天於無障礙普照法門而得自在妙華
光天於淨日光照衆生身法門而得自在勝
光天於光照世間積集功德法門而得自在
寳髻天於衆寳海現種種色境界法門而得
p
自在明眼天於一切趣開清淨眼觀法界藏
法門而得自在勝地天於諸衆生淨乗法門
而得自在爾時日光天子承佛神力遍觀日
光天子衆以偈頌曰
佛慧光明無邊際普照十方無量土
令一切衆面覩佛種種方便化衆生
衆生大海廣無量悉能具足知其心
開發衆生智慧海善勝光明如是見
如來普爲出興世遍照十方悉無餘
如來法身無等等以無上智演說法
b
無數劫海諸有中難行苦行爲衆生
是故淨光如虚空妙身顯現猶滿月
佛演妙音無障礙周遍十方悉無餘
分別廣演一切法因縁方便具足說
放大光明不思議十方世界悉明淨
令人歡喜發道意是名莊嚴勝法門
一切世間諸光明不及佛身一毛光
佛光微妙難思議最勝能現此神變
一切諸佛法如是各坐十方道樹下
爲衆分別道非道清淨妙眼如是見
p
癡冥衆生盲無目爲斯苦類開淨眼
爲彼示現智慧燈得見如來清淨身
方便自在無倒惑悉應堪受一切供
漸教開示解脫道是名淨眼方便地
於一法門說無邊無數劫中廣敷演
分別深遠清淨義是名周遍妙法門
復有月天子於調伏衆生普照法界法門而
得自在耀華天於普觀攝一切諸法境界法
門而得自在勝光莊嚴天於諸衆生心海境
界皆悉令轉法門而得自在雜樂世間天於
b
能生一切不可思議愛樂法門而得自在眼
光天於令衆生實見法門而得自在現淨光
天於大慈悲救護一切苦惱衆生法門而得
自在普遊靜光天於無癡淨月法門而得自
在妙莊嚴天於觀諸法如幻如化空無法門
而得自在淨菩提天於善解一切業行所趣
法門而得自在大光炎天於滅諸天疑照度
法門而得自在爾時月天子承佛神力遍觀
月天子衆以偈頌曰
普於衆生放大光十方國土見如來
p
照除一切愚癡闇明了不可思議法
佛界無邊不可盡無量劫中集功德
種種方便妙法門調伏一切衆生類
如來智慧甚深遠知他無量諸心海
隨順爲轉淨法輪令生無量歡喜心
衆生遠離賢聖樂没在世間無量苦
佛與斯等清淨法心得悅樂安隱住
如來普放大光明分別世間諸法相
罪福報應不敗亡清淨光天如是見
佛是一切衆生地能持無量善果報
b
悉令衆生離邪道善能安立方便地
大慈悲雲靡不覆佛身難思等衆生
普雨法雨潤一切是佛第一上方便
一切有無性如空佛是衆生大光明
常勤方便利一切最勝清淨如是見
復有持國乾闥婆王於攝一切衆生娛樂方
便法門而得自在樂樹光乾闥婆於佛功德
莊嚴法門而得自在起淨眼乾闥婆於衆生
離憂喜法門而得自在華樹乾闥婆於滅結
便法門而得自在樂遊行乾闥婆於調伏悕
p
望法門而得自在妙眼乾闥婆於一切樂喜
光藏正住法門而得自在師子幢乾闥婆於
一切方雨寳法門而得自在寳光解脫乾闥
婆於現一切妙身廣智法門而得自在金剛
樹乾闥婆於長養諸樹喜光法門而得自在
現諸莊嚴乾闥婆於一切佛諸境界行悉令
衆生愛樂法門而得自在爾時持國乾闥婆
王承佛神力遍觀乾闥婆衆以偈頌曰
如來境界無量門一切衆生莫能思
世尊清淨如虚空開示衆生見正道
b
如來無量功德海一一毛孔悉得見
能令一切隨意樂清淨悅樂如是見
衆生無量憂苦海佛能除滅悉無餘
佛以大慈多方便能開衆生清淨眼
一諸佛剎海滿十方如來光明悉遍照
能除衆生煩惱垢演說甚深清淨法
佛於無量諸劫海方便廣修淨國土
以一切智無上音安慰無邊衆生類
樂見如來普清淨衆生悉得無盡樂
隨順能起解脫因得解脫冠心歡喜
p
愚癡障蓋甚堅固衆生輪轉生死海
如來示現廣大法演說清淨建法幢
一切衆生無量門如來爲現種種形
多方便門照衆生愛音如來如是現
如來方便無邊際善逝具足廣開現
入最勝道方便行金剛樹下成正覺
以無量劫爲一念佛力能現亦不動
能與衆生一切樂是名樂見方便門
復有毗樓勒鳩槃茶王於能滅一切闘諍法
門而得自在長燈照光鳩槃茶於一切行現
b
前法門而得自在善修幢鳩槃茶於專正諸
趣法門而得自在饒益諸行鳩槃茶於善惡
平等清淨法門而得自在除恐怖鳩槃茶於
一切衆生無畏安隱莊嚴法門而得自在淨
娑羅林鳩槃荼於除滅無量衆生愛海熾然
法門而得自在起須彌鳩槃茶於一切趣照
明雲法門而得自在常勤鳩槃茶於普照法
門而得自在無量淨眼鳩槃茶於起不退轉
大慈藏法門而得自在無量門鳩槃茶於起
一切起所作法門而得自在爾時毗樓勒鳩
p
槃茶王承佛神力遍觀鳩槃荼衆以偈頌曰
如來忍力成滿足無量劫行爲衆生
離放逸慢諸煩惱故佛身淨照十方
昔行菩薩諸行海調伏十方無量衆
種種方便起慈門令衆生得一切智
如來智慧濟群生悉分別知衆生心
無量自在調衆生一切見者皆歡喜
佛神力境難思議於當來世一切劫
轉實法輪猶虚空無量衆生得淨眼
衆生癡垢翳心目如來照除見正道
b
救濟永離無量苦令無恐怖得淨智
衆生没在愛苦海如來智照滅無餘
離欲無垢見佛身猶如寳樹悉清淨
佛身普應無不見種種方便化衆生
音如雷震雨法雨是名山王慧法門
佛光無垢最清淨照除衆生癡冥山
顯現如來無量德無癡方便見佛身
無量劫修大悲門悉與衆生自在樂
種種方便滅衆苦離垢清淨如華敷
最勝現身悉周遍於十方界無去來
p
自覺大聖一切現是無量門佛能見
復有毗樓波叉龍王於一切龍趣中除滅熾
然恐怖救濟法門而得自在海龍王於一念
中能轉一切不可思議龍身法門而得自在
雲樂妙幢龍於一切有趣轉清淨輪聞聲法
門而得自在須彌普幢龍於一切衆生示大
功德海法門而得自在德叉迦龍於離恐怖
清淨法門而得自在無量步龍於示現一切
衆生無量雲超度無量劫住壽法門而得自
在炎眼善住龍於安立一切世界分別無量
b
佛法示現方便法門而得自在離垢勢色龍
於一切衆生離垢歡喜知足入方便法門而
得自在普行廣聖龍於一切善惡音聲具滿
平等觀法門而得自在阿那婆達多龍王於
大悲雲蔭覆一切衆生離苦法門而得自在
爾時毗樓波叉龍王承佛神力遍觀龍衆以
偈頌曰
觀見一切最勝法救濟十方群生類
惡趣衆生常輪轉以大悲力能濟拔
隨諸衆生所樂色佛一毛孔皆悉現
p
神足境界無有量佛功德海清淨現
最勝妙法無限量譬如大海深無底
隨其所樂令得聞妙聲柔輭發雷音
一切衆生瞋恚心蔭蓋障覆愚癡海
如來無上大慈悲以神足力度脫之
於如來身一毛孔衆生功德皆悉現
入深無量功德海須彌山幢功德現
衆生種種恐怖苦法王智光悉救濟
最勝毛孔演妙音無量衆生開淨眼
十方三世諸如來於佛身中現色像
b
無量劫中淨佛土是名無上大龍地
佛一毛中悉皆見無量神變莊嚴土
佛與眷屬圍遶坐爲衆生說微妙法
佛爲菩薩求道時恭敬供養諸佛海
種種無量方便門度脫一切衆生海
如來演說正法時充滿一切衆生樂
佛音能起歡悅心普令衆生得法喜
復有毗沙門夜叉王於平等觀方便離一切
惡饒益衆生法門而得自在音主夜叉於一
切普勝法門而得自在持地夜叉於能除奪
p
衆生精氣長養一切生氣法門而得自在一
切主夜叉於觀一切聖功德法門而得自在
勝眼神足夜叉於觀一切衆生智慧法門而
得自在堅固金剛眼夜叉於與一切衆生安
樂法門而得自在護命夜叉於持力救濟法
門而得自在能破須彌山夜叉於起隨順佛
力法門而得自在爾時毗沙門夜叉王承佛
神力遍觀夜叉衆以偈頌曰
衆生罪垢甚深重於百千劫不見佛
輪轉生死受衆苦爲度是等佛興世
b
佛爲救濟一切故悉現十方衆生前
拔濟諸趣衆苦輪因縁音主最方便
衆生重罪惡業障佛以方便悉除滅
安立衆生正法中是名離癡方便見
佛昔無量劫行時讃歎十方一切佛
故有高遠大名稱皆悉普聞十方國
佛慧無邊等虚空如來法身不思議
故能顯現照十方明淨眼王妙法門
一切衆生入邪徑佛示正道難思議
見諸衆生堪受化種種方便令調伏
p
一切衆生諸功德不及如來一毛福
佛智慧海不可議是名寳王如是見
無量劫數難思議佛於是中修十力
是故世尊力具足一切世間無能壞一
復有金剛眼照力士於示現如來無量色像
法門而得自在離垢日踊力士於諸佛無量
色法門而得自在須彌華光力士於離垢自
在種種現法門而得自在淨雲音力士於如
來無邊淨音不可量法門而得自在阿脩羅
主力士於一切示現種種法門而得自在金
b
剛光樂力士於入一切佛法無餘法門而得
自在雷音力士於能舉一切諸天法門而得
自在師子端嚴王力士於如來功德廣照法
門而得自在勝光明力士於除滅衆生惡心
安立佛境法門而得自在珠髻華光力士於
菩薩示現一切世間雨寳法門而得自在爾
時金剛眼照力士承佛神力遍觀力士衆以
偈頌曰
普爲三界一切衆於諸法中爲法王
具足無量衆妙色悉照十方無不明
p
佛身一切諸毛孔普放光明不可議
映蔽一切日光明遍照十方靡不周
如來大聖自在力充滿一切諸法界
法身示現無崖際悉現一切衆生前
佛音清淨甚深妙普振十方諸世界
柔輭微妙和雅音滅衆生垢願滿足
十方三界諸宮殿最勝悉現於彼坐
一一佛所無量衆導師處中爲說法
法海無量無有邊衆方便門悉入中
分別一切諸法界最勝示現無窮盡
b
衆生大海無邊際最勝淨眼能度脫
如來光明照衆生一切普見大導師
悉皆恭敬興供養無量塵海國土佛
功德無量如虚空一切悉見大導師
如來神力不可壞一切佛土皆悉現
如來安坐淨道場一切衆生現前見
光明普照如雲興衆妙莊嚴光圓滿
普照一切諸法界示現諸佛深妙法
是時普賢菩薩成就不可思議方便法門海
能入如來無量功德海所謂出生究竟淨諸
p
佛土調伏衆生法門詣諸佛所能起一切具
足功德法門菩薩諸地願行法門普門示現
法界塵數身雲法門持諸佛土不可思議方
便輪法門一切衆中自在顯現無量無邊菩
薩境界法門於一念中知三世劫生滅法門
分別顯現一切菩薩諸根境界海法門其身
自在充滿無量無邊法界法門一切菩薩種
種方便廣分別法入一切智方便法門爾時
普賢菩薩遍觀一切大衆以偈頌曰
最勝嚴淨無數佛土無量淨色甚深功德
b
眞淨離垢佛子充滿常聞妙法不思議音
見佛處此師子座上一切塵中亦復如是
而如來身亦不徃彼普現佛土功德境界
悉入無量諸地方便佛示一切諸菩薩行
說諸方便不可思議令諸佛子入淨法界
離垢淨眼住深法性十方無量無有邊際
微塵數等諸化佛身教導無量衆生等類
一切十方如來剎土世尊皆悉爲平等護
佛於方便悉已清淨調伏衆生令除垢穢
一切塵數諸佛國土如來示現無量自在
p
梵音和雅遍諸道場演暢最勝菩薩本行
一切三世所有劫數於念念中悉見無餘
觀彼生滅如實法相不可思議世護能見
無量大衆數不可盡如來眞子欲觀佛地
一切法門無量無邊非諸佛子所有境界
離垢如來猶如虚空清淨無著等眞法性
現化無量不可窮盡悉坐道樹成等正覺
佛以一言說一切地一切法相皆悉窮盡
無量方便一一門中演暢諸法亦悉無餘
爾時於佛師子之座一切妙華摩尼寳輪高
b
臺樓觀莊嚴具足一一各出一佛世界微塵
數等大菩薩衆其名曰海慧超越菩薩無量
師子吼菩