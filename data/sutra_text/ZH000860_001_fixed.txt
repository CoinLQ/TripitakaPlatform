p
大方廣佛華嚴經卷第一
東晉天竺三藏佛陁跋陁羅譯
世閒淨眼品第一
如是我聞一時佛在摩竭提國寂滅
道場始成正覺其地金剛具足嚴淨
衆寶雜華以為莊飾上妙寶輪圓滿
清淨無量妙色種種莊嚴猶如大海
寶幢幡蓋光明照曜妙香華鬘周帀
圍繞七寶羅網彌覆其上雨無盡寶
顯現自在諸雜寶樹華葉光茂佛神
力故令此場地廣博嚴淨光明普照
一切奇特妙寶積聚無量善根莊嚴
道場其菩提樹高顯殊特清淨琉璃
以為其幹妙寶枝條莊嚴清淨寶葉
垂布猶如重雲雜色寶華閒錯其閒
如意摩尼以為其果樹光普照十方
世界種種現化施作佛事不可盡極
普現大乘菩薩道教佛神力故常出
一切衆妙之音讚揚如來無量功德
不可思議師子之座猶如大海衆妙
寶華而為嚴飾流光如雲周遍普照
無數菩薩大海之藏大音遠震不可
b
思議如來光明踰摩尼尊彌覆其上
種種變化施作佛事一切悉覩無所
罣㝵於一念頃一切現化充滿法界
如來妙藏無不遍至無量衆寶莊嚴
寶臺如來處此寶師子座於一切法
成最正覺了三世法平等智身普入
一切世閒之身妙音遍至一切世界
不可窮盡猶如虛空平等法相智慧
行處猶如虛空等心隨順一切衆生
其身遍坐一切道場悉知一切衆生
所行智慧日光照除衆冥悉能顯現
諸佛國土普放三世智海光明照淨
境界無量光明充滿十方不壞法雲
遍覆一切以力無畏顯現無量自在
力光開方便門教化衆生悉能普現
一切衆會猶如虛空而無來去了達
一切無有自性隨順諸法平等之相
一切光明普現三世諸佛所行諸佛
世界猶如大海不可思議音聲語言
悉能隨順與十佛世界微塵數等大
菩薩俱其名曰普賢菩薩普德智光
菩薩普明師子菩薩普勝寶光菩薩
普德海幢菩薩普慧光照菩薩普寶
p
華幢菩薩普勝軟音菩薩普淨德焰
菩薩普相光明菩薩大光海月菩薩
雲音海藏菩薩德寶勝月菩薩淨慧
光焰自在王菩薩超趣華光菩薩無
量智雲日光菩薩大力精進金剛菩
薩香焰光幢菩薩月德妙音菩薩光
明尊德菩薩與如是等諸菩薩俱皆
是盧舍那佛宿世善友一切成就功
德大海諸波羅蜜周滿普照慧眼清
淨等觀三世於諸三昧具足明淨辯
才大海深廣無盡普現諸佛功德光
曜善知一切衆生心行如應調伏以
金剛智普照境界同一法性覺慧廣
大甚深智境靡不明達住於一地普
攝一切諸地功德無上智願皆已成
滿具足如來深廣密教悉得一切佛
所共法皆同如來行地德力一切三
昧海門皆得自在於衆生海如應示
現隨其所行善能建立善入一切諸
法之海迴轉摠持如來一切功德法
海充滿其身遍遊一切佛世界海出
生一切淨土願海悉得諸佛達未來
際方便智慧一切如來坐道場者普
b
能往詣禮事供養悉得一切普賢願
海於諸衆生智身滿足復有佛世界
微塵數金剛力士其名曰堅固光曜
力士日光曜力士須彌華力士淨雲
音力士阿修羅主力士勝光明力士
樹音聲力士師子王力士淳厚光藏
力士珠髻華光力士與如是等諸力
士俱已於阿僧祇劫發大誓願侍衛
諸佛佛願行處皆已具足無量功德
皆已清淨悉行深廣三昧境界無量
神力佛所遊處無不遍至皆悉能行
不可思議解脫境界處一切衆其身
殊特無能映蔽隨諸衆生所應度者
能現其身如應化之復有佛世界微
塵數諸道場神其名曰淨莊嚴神寶
積光明神吼音聲神雨衆華神莊嚴
寶光神善超香神金色雲神樂華樹
神莊嚴光神與如是等道場神俱皆
於先佛造立願行復與佛世界微塵
數諸龍神俱其名曰摩尼光龍雜莊
嚴龍喜寶光龍淨身光龍香莊嚴龍
寶日光龍如是一切皆於過去不可
思議阿僧祇劫常為如來莊嚴法堂
b
復與佛世界微塵數諸地神俱其名
曰淨華光神善思光明神雜花莊嚴
神散寶炎神隨時樂觀神金眼勝神
毛孔散香神應時和音神如是一切
皆同德本於過去佛所普修願行復
與不可思議諸樹神俱其名曰雜華
雲神雜種光神淨勝光神垂莊嚴神
莊嚴光神樂和音神普勝等神花果
味神如是一切皆悉成就大喜普照
復與無邊藥草神俱其名曰光炎神
旃檀香神淨光神普稱神普力神普
淨神普光神愛香神勝現神如是一
切皆悉成就大悲普照復與無量諸
穀神俱其名曰勝味神華淨神善力
神勢味神根果神淨華神樂淨神淨
光神如是一切大喜成就復與無量
諸河神俱其名曰普流神勝迴復神
洪流聲神養水性神淨海光神普愛
神妙幢神勝水神海具光神如是一
切常能精勤利益衆生復與不可思
議諸海神俱其名曰寶勝光明神金
剛慧神普涌浪神雜華龍勝神寶華
光明神須彌莊嚴神海音聲神如是
p
一切以佛無量功德之海而自充滿
復與無量阿僧祇諸火神俱其名曰
熾然光藏神熾然光輪神廣明曜神
無盡神雜寶勝神照除諸冥神炎雲
光明神如是一切悉為衆生照除闍
冥復與無量諸風神俱其名曰無㝵
照明虛空神遍超勝神散須彌神炎
淨味神淨除味神發行大音神樹峯
花林神持世界神如是一切皆能和
合衆生令不分散復與無邊虛空神
俱其名曰普光淨勝神無邊深廣神
起風神離一切障神廣超神無對光
炎神無㝵力勝神寂上妙音神示現
十方神如是一切心皆無垢堅固淨
妙復與無量主方神俱其名曰善住
神充滿神無量現光神光莊嚴神普
轉漸行神不惑轉神淨遊虛空神普
行世閒神行甚深神如是一切皆能
普照一切衆生復與無量主夜神俱
其名曰妙光神淨光神善觀衆生神
靜時堅固神方便勝具神生一切樹
果神無盡眷屬神主知樂淨遊戲神
和淨神淨福具神如是一切於助道
b
法深重愛樂復與無量主晝神俱其
名曰現宮殿神善解安立戰場神樂
莊嚴普勝神喜華香神普集勝藥神
樂見王神淨目高顯普勝神大悲炎
光神光明善照神普勝垂華神如是
一切皆悉信樂正法莊嚴復與無量
阿修羅神俱其名曰羅睺羅王毘摩
質多王睒婆利王明月王金剛堅錦
王大智慧力王勝集天女王如是一
切悉能降伏憍慢放逸復與無量迦
留羅王俱其名曰大勇猛力王無畏
寶髻王勇猛淨眼王不退莊嚴王持
大海光王持法堅固王勝根光明王
充滿普現王普遊諸方王普眼等觀
王如是一切成就方便廣潤衆生復
與無量緊那羅王俱其名曰善慧王
善幢王雜華行王離愛慢音王寶樹
光明王善愛現王莊嚴光王善華幢
王勝地王勝慧王如是一切普於衆
生精勤勸發能使樂法復與無量摩
羅伽王俱其名曰善慧王淨端嚴
音王衆妙慧聚王燈幢王猛光王師
子香熏王雜瓔珞音王堅固樂明王
b
如是一切普為衆生除諸疑網復與
無量鳩槃荼王俱其名曰毘樓勒王
善修幢王足平鮮白王能除恐怖王
淨須彌林王無量淨眼王無量目門
王如是一切皆悉修習無㝵法門復
與無量鬼神王俱其名曰毘沙門王
大音聲王淨地王大主王炎眼王堅
固眼王莊嚴勝軍王大富淨身王須
彌力王如是一切普能勤護一切衆
生復與無量月身天子俱其名曰月
天子曜華天子勝流莊嚴天子樂諸
世樂天子眼光天子淨光天子普遊
淨光天子星宿王天子淨覺天子端
嚴善光天子如是一切勤以智慧普
發衆生無上寶心復與無量日天子
俱其名曰日天子眼炎光天子須彌
光勝天子淨寶眼天子勇猛不退天
子妙華鬘光天子寶覺天子明眼天
子勝地童天子普勝光天子如是一
切皆悉成就清淨善根常欲饒益一
切衆生復與無量三十三天王俱其
名曰𥼶提桓因天王普稱滿天王髻
目天王寶光稱天王樂喜天王樂念
p
天王勝音天王淨華天王如是一切
皆悉具足清淨善業能令衆生生淨
妙處復與無量夜摩天王俱其名曰
善時天王無盡智天王妙善化天王
樂樂炎天王須彌光天王不思議慧
天王齊輪天王不思識天王月姿顏
天王普莊嚴天王如是一切皆悉勤
修出生歡喜信樂知足復與無量兜
率天王俱其名曰善喜天王海樂天
王勝德天王百光明天王善眼天王
寶山月天王超勇月天王金剛善曜
天王樂超天王如是一切皆悉成就
念佛三昧復與不可思議化樂天王
俱其名曰善化天王淨光天王最上
雲音天王妙色莊嚴天王樂智慧天
王華光月天王照方天王如是一切
皆悉成就寂靜法門調伏衆生復與
無量他化自在天王俱其名曰自在
轉天王善眼天王雜寶冠天王精進
慧天王衆花香天王樂光明天王寂
靜處天王雜色輪天王智慧妙光天
王大力光天王如是一切普皆勤修
自在正法復與不可思議大梵天俱
b
其名曰尸棄大梵智光大梵善光大
梵普音大梵隨世音大梵寂靜方便
妙光大梵淨眼光大梵柔軟音大梵
如是一切悉具大慈度脫衆生照除
熱惱清涼柔軟復與無量光音天子
俱其名曰樂光天子淨光天子大音
天子樂淨音天子善思音天子解脫
音天子深妙音天子無垢光天子最
高淨光天子如是一切安住喜光寂
靜法門復與阿僧祇遍淨天俱其名
曰淨智王天現勝天寂勝天須彌時
天念淨眼天無上愛光天世慧音天
智慧熾然天樂法化心天化高天如
是一切常念衆生安住廣樂復與無
量果實天子俱其名曰法華光天淨
堅固天慧光天智慧王天普門慧眼
天不轉愛天無垢靜光天淨曜天如
是一切皆悉善住寂靜意門復與摩
醯首羅天等無量淨居天俱其名曰
善光天大主天大稱光天功德淨眼
天大智慧光天不動光音天善施眼
天樂大乘天普音聲天樂稱光天如
是一切已修無相平等法界悉在如
b
來大衆海數於一切衆生悉行平等
無量妙色皆已成就於十力中能善
安住處一切衆而不傾動隨所至方
無能壞者如來所乘常現在前離煩
惱障其心清淨諸結使山皆已摧滅
覩佛姿顏無量妙色光明普照所以
者何如來往昔於無量劫行菩薩道
時以四攝法善攝衆生於諸如來集諸
善根種種因緣方便教化立如來道
深殖無量如來善根皆令安立一切
智道逮得無量功德勢力皆悉成就
如來願海菩薩所行具足清淨各隨
本行皆得出要悉由如來光明照故
乘解脫力入如來海於佛法門悉得
自在善海摩醯首羅天於法界虛空
寂靜方便光明法門而得自在大自
在稱光明天於一切法普遊法門而
得自在功德淨眼天於一切法不生
不滅方便法門而得自在大慧光天
於一切法方便智海遊光法門而得
自在靜光音天於一切禪無量喜樂
普起法門而得自在施善眼天於轉
癡畏遊靜法門而得自在不思議天
p
於無量境界入不起法門而得自在
樂大乘天於一切法不來不去無所
依住法門而得自在普雜音天於佛
境界寂靜法門而得自在樂稱光天
於無量境界法門而得自在爾時善
光海大自在天以如來神力故觀察
一切自在天衆以偈頌曰
無盡平等妙法界悉皆充滿如來身
無取無起永寂滅為一切歸故出世
諸佛法王出世閒能立無上正教法
如來境界無邊際世閒自在稱無上
佛難思議無倫疋相好光明照十方
大聖世尊正教道猶如淨眼觀明珠
一切世閒衆生類不能思議佛功德
消滅一切愚癡闇超昇無上智慧臺
如來功德難思議衆生見者煩惱滅
得見不動自在尊能生無量悅樂心
衆生大海癡蔽心為現寂靜微妙法
能然無上智慧燈是則方便眞淨眼
如來清淨妙色身悉能顯現遍十方
此身非有無所依如是見佛真實觀
如來音聲無罣㝵應受化者無不聞
湛然不動無往反是名善慧樂法門
b
一切十方無邊佛寂靜法門天人主
如來光明靡不照是莊嚴幢妙法門
佛於無邊諸劫海常求正覺悟衆生
無量方便化一切清淨廣稱如是見
復有樂業光明天王於觀一切衆生
諸根法雲法門而得自在淨堅固天
於一切佛妙色方便念觀法門而得
自在樂樂天王於一毛孔見不思議
諸佛國土境界法門而得自在普門
慧眼天於入普門觀察法界法門而
得自在不轉愛天於轉一切衆生處
處受生法門而得自在善慧光天於
入一切世閒境界不可思議法門而
得自在無垢淨光天於一切衆生一
切法中出要法門而得自在無垢光
天於受化者能使入佛境界法門而
得自在爾時樂業光明天王承佛神
力觀察一切果實天衆以偈頌曰
一切佛境界甚深難思議諸餘衆生類
莫能測量者如來善開導無量諸群生
能令悉願樂志求無上道佛以神通
住世普開化一切衆生類各隨其所聞
癡惑障永除慧命淨無穢能覩諸如來
b
衆妙淨法海諸法真實相寂滅無所依
如來方便力能為衆生現如來於諸法
無性無所依而能現衆像顯相猶明燈
以諸緣譬喩方便隨所樂爲現諸如來
智慧神通力因悟各異門無量難思議
為建正法幢令入功德海如來神通力
能於一毛孔各為衆演說無上寂滅法
一一諸如來各為其眷屬顯法無量門
功德之大海皆悉師子吼演說諸佛法
是則大智尊無上方便力十方諸佛土
一切群生類悉能為彼現如來之正法
如來未曾有去來之異相皆令彼歡喜
不退慧境界如來為衆生普現業報相
猶若日光照衆像靡不現又為彼衆生
演說寂滅法令彼見真實其深智慧
如來自觀察甚深微妙義隨彼衆生根
普雨甘露法為開諸法門無量難思議
悉歸入寂滅平等真實觀無數無量劫
廣修習大悲逮成等正覺度脫群生類
普雨甘露法隨器皆充滿如龍興慶雲
等雨於一切
復有淨智天王於觀衆生善根法門
而得自在顯妙天王於一切有覺照
p
法門而得自在勝妙天王於摠持辯
才法門而得自在音燈天王於樂佛
出世解脫法門而得自在智炎天王
於一切衆生甚深法中能生歡喜法
門而得自在樂化天王於化菩薩功
德周備入無盡法門而得自在踊化
天王於普觀無量苦惱衆生慈悲智
滿法門而得自在爾時淨智天王承
佛神力普觀遍淨天衆以偈頌曰
諸佛正法無障㝵周滿十方無量界
現佛境界難思議離垢法門無量海
如來處世無所依法身清淨無起滅
而能照現無量土一切悉見天中天
無量劫海修方便光明普照十方界
清淨法界如如住寂滅微妙最無上
衆生愚癡瞽心目無眼輪迴生死中
如來導以清淨道開示無上最勝門
如來所乘無上道一切衆生莫能思
佛現一切妙色門善念樂觀淨眼見
佛說微妙摠持門如一切剎微塵等
調伏一切衆生故清淨慧眼能照見
如來出世甚難值無量億劫時一遇
離諸難處適衆會唯佛世尊能應時
b
一切衆生難思議佛能悉現淨妙法
覩見如來無量德猶如明照見衆像
三世諸佛所得法教化衆生難思議
悉觀念此功德已樂法踊躍大歡喜
衆生沒在煩惱海愚癡邪濁大恐怖
佛以慈悲究竟度見淨境界如天幢
佛放無量大光明一一光明無量佛
無數方便皆悉現化度一切衆生類
復有愛樂天子於寂靜愛樂滅衆生
苦法門而得自在妙雜光天於諸衆
生心淨離垢廣修德海法門而得自
在自在音天於一切衆生一劫所修
功德於一念中出生法門而得自在
勝念智天於世間生住滅種種清淨
功德法門而得自在淨樂音天於一
切菩薩在兜率宮廣說供養法門而
得自在善思音天於一劫中說諸地
義以一念頃悉能受說法門而得自
在解脫光音天於莊嚴道場法門而
得自在甚深音天於無盡神足諸功
德海法門而得自在離垢稱天於一
切佛諸功德海境界法門而得自在
出淨光天於過去諸佛願力所持歡
b
喜功德力藏法門而得自在爾時光
音天子承佛神力遍觀光音天衆以
偈頌曰
我憶如來過去行我行供養亦憶念
如本所修清淨善佛光明故今悉見
如來無垢莊嚴身增長衆生清淨心
安住慈悲喜地中是名莊嚴淨法門
如來廣大方便法無量劫海所修集
彼生滅法如如相法王音聲方便門
如來神力遍十方普照無量諸佛剎
十方諸佛皆悉現勝念方便滅愚癡
無量剎海塵數佛供養恭敬生歡喜
故能斷除群生闇是名妙音勝境界
無量劫海甚彌曠說方便地無倫疋
所演妙法無窮盡心方便門得自在
如來無量自在力於念念中普示現
降神成道權無量是則名為妙法門
佛持深廣無與等神足示現不可量
能令諸根悉清淨得住甚深微妙地
如來智慧無邊際行淨無比無罣㝵
普見一切兩足尊無上離垢稱方便
於過去世菩薩時供養無量諸佛海
立大誓願難思議是故逮得無上智
p
復有尸棄大梵天於照現諸法入不
思議法門而得自在智光明梵於一
切禪等觀寂靜善住法門而得自在
智光心梵於照諸法不可思議入方
便法門而得自在普音雲梵於一切
佛妙音聲海平等度入法門而得自
在應時音梵於攝伏衆生最勝法門
而得自在寂靜光梵於一切剎能起
安住分別諸法法門而得自在喜光
梵於無量方便化衆生法門而得自
在堅固梵於諸法淨相住寂行法門
而得自在樂目光梵於一切有無來
無去無所依止勇猛法門而得自在
柔軟音梵於無盡法隨行普照法門
而得自在爾時尸棄大梵承佛神力
遍觀一切諸大梵衆以偈頌曰
佛身清淨常寂然普照十方諸世界
寂滅無相無照現見佛身相如浮雲
一切衆生莫能測如來法身禪境界
無量方便難思議是智慧光照法門
一佛剎塵諸法海一音演說悉無餘
此辯塵劫演不盡是名光照心法門
如來妙音深滿足衆生隨類悉得解
b
一切皆謂同其語梵音普至最無上
十方三世佛所得一切菩薩方便行
悉於如來身中現而於佛身無分別
佛身如空不可盡無相無㝵普示現
所可應現如幻化神變淨音靡不周
佛身無邊如虛空智光淨音亦如是
佛於諸法無障㝵猶如月光照一切
法王安住妙法堂法身光明無不照
法性如實無異相是名樂音海法門
復有自在天王於教化無量衆生藏
法門而得自在善眼光天令諸衆生
得最上樂法門而得自在雜寶冠天
於解衆生無量性欲方便法門而得
自在精進善慧天於衆生分別義法
門而得自在勇妙雜音天於諸衆生
慈念觀察法門而得自在光明樂幢
天於諸衆生超出魔事法門而得自
在淨境界天於諸衆生念化法門而
得自在雜色輪天於念充滿十方諸
佛法門而得自在智華妙光天於佛
功德自在覺悟充滿念隨順法門而
得自在大力光天於離世閒境界法
門而得自在爾時自在天王承佛神
b
力遍觀一切自在天衆以偈頌曰
如來法身等法界普應衆生悉對現
如來法王化衆生隨順諸法悉調伏
世閒一切上妙樂聖寂滅樂為最勝
無垢妙法如來室清淨勝眼如實見
如來普照諸世閒疑地枯林降法雨
衆生蒙潤疑網除是寶冠幢妙法門
如來所演一妙音廣大法海說無餘
佛以一音遍十方是名勝勇善法門
一切十方諸佛土入佛一毛猶不滿
佛以大慈如虛空是名清淨慧法門
一切衆生慢高山佛以十力碎無餘
佛慈光明照十方是名光幢妙法門
得覩如來滅癡惑淨眼智慧悉充滿
永離惡趣諸恐怖是名寂境妙法門
如來毛孔悉放光隨其所應得聞法
普導衆生至善趣是名善幢妙法門
一切十方諸佛事此衆一切悉得見
如來法界滿空虛是名淨華勝法門
無量劫海諸佛國皆是最勝慧境界
如來於此無高心是大力幢妙法門
復有善化天王於一切法分別化法
門而得自在靜光時天於觀一切有
p
及我真實法門而得自在化力光天
於諸衆生離癡智慧滿足法門而得
自在難勝天於諸佛音聲發起一切
歡喜勇猛法門而得自在念光天於
一切佛相好功德具足無盡法門而
得自在踊雲音天於淨智慧次第憶
念過去無量劫法門而得自在淨光
勝天於一切衆生長養種種功德智
慧法門而得自在樂光髻天於一切
空界結加趺坐無㝵法門而得自在
樂智慧天於一切方便境界無盡力
法門而得自在華光髻天於諸衆生
業行苦樂等觀法門而得自在爾時
善化天王承佛神力遍觀化樂天衆
以偈頌曰
法身於世難思議如來普現應衆生
緣性無造非真實行業莊嚴現世閒
方便求佛無所有攬之十方不可得
法身示現無真實出生自在如是見
無量劫海修諸行斷除衆生愚癡冥
如來智慧甚清淨是名佛慧除癡力
一切世界妙音聲悉無能及如來音
一音遠振遍十方是名勝音妙法門
b
一切衆生諸功德不及如來一相福
佛德如空無邊際是名生光妙法門
三世無量劫中事世界成敗種種相
於一毛孔悉能現是名清淨無上智
求空邊際猶可得佛一毛孔無涯限
佛德如是不思議是名如來淨知見
佛於先世無量劫具滿一切波羅蜜
勤修精進無厭怠是名樂見淨法門
行業因緣難思議佛為衆生說無餘
普現諸法淨無穢是名無上深法門
觀見如來一毛孔一切衆生悉入中
衆生亦無往來想是名諸方照法門
復有兜率天王於成就諸佛轉法輪
法門而得自在樂寶髻天於虛空界
淨光法門而得自在勝幢天於廣願
海入諸衆生寂靜法門而得自在百
光明天於一切法無量無相觀行法
門而得自在超踊月天於佛境界超
踊覺力法門而得自在勝眼光天於
喜修集不可沮壞菩提心法門而得
自在宿莊嚴天於諸十方佛調伏衆
生方便法門而得自在樂靜妙天於
無邊心海念念迴向隨器普現法門
b
而得自在爾時兜率天王承佛神力
遍觀兜率天衆以偈頌曰
如來普周等法界為垢衆生出現世
隨諸所欲為說法是名無上勝法王
如來宿世無量行清淨願海具足滿
一切諸法悉周備是名方便勝功德
如來法身不思議法界法性辯亦然
光明普照一切法寂靜諸法皆悉現
衆生癡闇結業障高心放逸馳境界
如來為說寂滅法歡喜善樂悉能見
一切世閒最上歸救護群生除衆苦
衆生樂觀無上尊猶如滿月顯高山
諸佛境界不思議一切法界亦如是
於諸法力悉究竟定慧方便皆成就
清淨境界功德海一切衆生有緣者
聞佛功德發菩提消除塵垢成最勝
如世界海微塵數諸佛子等悉來集
供養如來聽受法悉覩法幢方便王
復有夜摩天王於諸衆生離憂迴向
善根法門而得自在悅樂光天於諸
境界法門而得自在無盡慧天於離
諸患具大慈悲法門而得自在淨莊
嚴天於分別諸根法門而得自在持
p
須彌天於無量摠持照明法門而得
自在不思議慧天於諸境界業行真
實不思議法門而得自在齊輪天於
轉法輪調伏衆生法門而得自在不
思議光天於衆生界勝眼普觀法門
而得自在月姿顏天於諸法實普現
法門而得自在普音遍觀天於諸天
衆所應施作心淨法門而得自在爾
時夜摩天王承佛神力遍觀夜摩天
衆以偈頌曰
佛於無量大劫海生死煩惱永已盡
能教衆生清淨道佛為一切智慧燈
如來法身甚彌曠周遍十方無涯際
智慧光明方便力寂滅禪樂亦無邊
生老病死憂悲苦毒害逼切惱衆生
為斯等類起慈悲以無盡智示菩提
如來智慧隨順覺了達三世無障㝵
一切善行悉了知是名樂化明法門
無量摠持無邊際如來辯海無窮盡
能轉清淨妙法輪是名須彌摠持門
無上大聖一妙身應化周滿一切世
悉現一切衆生前是名善光勝境界
衆生一見如來身悉能斷除衆煩惱
b
遠離一切諸魔事是名清淨妙境界
佛於一切大衆海處此衆會悉遍照
普為衆生雨法雨是名普音稱法門
復有𥼶提桓因於三世佛出興住滅
決定大智念喜法門而得自在普稱
滿天於衆生色如來色身諸功德力
清淨法門而得自在慈眼天於平等
慈雲蔭覆法門而得自在寶光稱天
於衆光色具足念佛普勢法門而得
自在樂喜髻天於觀衆生業報法門
而得自在樂念天於諸佛國具淨法
門而得自在須彌勝音天於觀世閒
生滅法門而得自在念智慧天於起
當來菩薩諸行化衆生因起念法門
而得自在淨華光天於一切天娛樂
法門而得自在慧日眼天於諸天處
教化流通善根法門而得自在爾時
𥼶提桓因承佛神力遍觀三十三天
衆以偈頌曰
若念一切三世佛廣能觀察佛境界
諸佛國土成敗事以佛神力皆悉見
佛身清淨滿十方妙色無比應一切
光明照曜最殊特具足廣稱如是見
b
本修方便大慈海充滿一切諸衆生
悉能調伏一切衆開清淨眼見無極
念佛功德無量故得生廣大歡喜心
世閒無與如來等離垢稱王住法門
清淨業海滿衆生一切悉見無有餘
種種因起深廣福如是善見猶滿月
諸佛充滿遍十方一切衆生無不見
既得見已悉調伏皆得無上方便念
如來智身明淨眼周遍一切十方剎
悉令衆生皆覩見妙音宣化無不解
佛一毛孔現衆行佛子見已具修習
具足成就無量德如是善慧猶滿月
一切衆生得悅樂皆因如來神力生
如來無量功德故是名無垢雜花門
若能須臾念如來乃至一念功德力
永得遠離衆惡趣智慧日光滅癡闇
復有日光天子於照十方諸衆生身
盡未來際正住莊嚴法門而得自在
眼炎光天於照諸色無上智海法門
而得自在須彌光天於起衆生轉勝
淸淨功德法門而得自在淨寶月天
於樂度一切苦行法門而得自在勇
猛不退天於無障㝵普照法門而得
p
自在妙花光天於淨日光照衆生身
法門而得自在勝光天於光照世閒
積集功德法門而得自在寶髻天於
衆寶海現種種色境界法門而得自
在明眼天於一切趣開清淨眼觀法
界藏法門而得自在勝地天於諸衆
生淨乘法門而得自在爾時日光天
子承佛神力遍觀日天子衆以偈
頌曰
佛慧光明無邊際普照十方無量土
令一切衆面覩佛種種方便化衆生
衆生大海廣無量悉能具足知其心
開發衆生智慧海善勝光明如是見
如來普為出興世遍照十方悉無餘
如來法身無等等以無上智演說法
無數劫海諸有中難行苦行為衆生
是故淨光如虛空妙身顯現猶滿月
佛演妙音無障㝵周遍十方悉無餘
分別廣演一切法因緣方便具足說
放大光明不思議十方世界悉明淨
令人歡喜發道意是名莊嚴勝法門
一切世閒諸光明不及佛身一毛光
佛光微妙難思議最勝能現此神變
b
一切諸佛法如是各坐十方道樹下
為衆分別道非道清淨妙眼如是見
癡冥衆生盲無目為斯苦類開淨眼
為彼示現智慧燈得見如來清淨身
方便自在無倒惑悉應堪受一切供
漸教開示解脫道是名淨眼方便地
於一法門說無邊無數劫中廣敷演
分別深遠清淨義是名周遍妙法門
大方廣佛華嚴經卷第一
b